Fa re bua puo phaa, re dirisa madi a le mantsi go feta a re nang le ona.
Ka ntlha ya seno, re iphitlhela gangwe le gape re adima madi, mme dinamane tsa madi a re a adimang di tswelela go susu moga.
Nnete tota ke gore madi a dinamane a re a duelelang ke a mantsi tota mme re iphitlhela re duelela dinamane fela go na le go fokotsa dikoloto.
Re iphitlhela re isa madi a a boi tshegang kwa dikolotong go feta a re a isang kwa mererong ya tsa boitekanelo; ke fela merero ya thuto le ya loago e e bonang madi a mantsinyana.
Seemo seno se kotsi thata ebile se ka se re ise gope.
Re gapeletsega gore re tsaye dikgato mme re gapeletsega go di tsaya gone jaanong.
Go na le mabaka a le mantsi nyana a a dirileng gore re iphi tlhele re le mo re leng ga jaana.
Ikonomi ya rona ga e ise e gole go le kalo mo dingwageng di le lesome tse di fetileng, mme seno se tlhodilwe bogolosegolo ke matsapa a matlole mo lefatsheng a go itemogetsweng ona ka ngwaga wa 2008 mmogo le kwelotlase ya go rekiwa ga dime nerale tsa rona tse re di rekisang kwa dinageng tsa kwa ntle.
Ka ntlha ya mabaka ano, pokeletso ya lekgetho la naga ya rona e nnile e e bokoa mme re ne ra iphitlhela re gapeletsega go adima madi a mangwe gape go tshegetsa tiriso ya madi mo mererong ya tlhabololo, ya mafaratlhatlha a setšhaba le mo go dueleleng megolo.
Dithulaganyo tsa go goga puso ka nko mmogo le tsa bonweenwee le tsona di ne tsa ama tsamaiso ya puso ka tsela e e maswe, tsa kgoreletsa tiragatso e e lolameng, mmogo le ya taolo e e lolameng ya matlole mo di theong di le mmalwa tsa puso, go akaretsa le tsa Dikgwebokgolo tsa Puso (di-SOE).
Matsapa a go leka go tsosolosa ikonomi ya rona mo pakeng ya dingwaga di le pedi tse di fetileng mmogo le a go tsolosola ditheo tsa rona jaanong a ntse a kgoreledi wa ke matsapa a kgaolo ya mo tlakase, a gape a kgoreletsang kgolo ya ikonomi mme seno se tlhola gape morwalo o mongwe gape o o bokete tota mo tirisong ya matlole a puso.
Go ya ka tekanyetsokabo ya ga jaana se se botlhokwa thata mo go rona ke go busetsa sekeng maemo a ikonomi gore e tswelele go gola, go fokotsa tiriso ya matlole mo ditheong tsa puso le go ritibatsa dikoloto tsa rona.
Tekanyetsokabo eno ke karolo e e botlhokwa thata mo letsholong la rona la kgolo e e akaretsang botlhe, go tlhola ditiro, go dira dipeeletso le go busa puso e e nang le bokgoni.
Re dirile ditshwetso tsa go se kgaole matlole a puso.
Tshwetso ya go a kgaola e ne e tla nna le ditlamorago tse dikgolo tota mo ditirelong tsa loago tse batho ba ba humanegileng ba ikaegileng ka tsona thata.
E ne gape e ka tshela peterole mo molelong ka e ne e tla dira gore go fokodiwe megolo ya badiredipuso, e ne e tla dira gore go ngotliwe ditirelo tsa puso ka go fokotsa ditheo le makala a mangwe a puso, e ne e tla dira gore go ngotliwe seatla mo dituelelong tsa madi a go leboga badiredipuso bao ba dirileng ka boineelo mmogo le go fokotsa madi a go rola tiro a badiredipuso, go akaretsa le go okediwa gape le tuelelo ya lekgetho mmogo le go rekisa dithoto tse di botlhokwa tsa puso.
Tekanyetsokabo e e ka ga go kgaolwa ga madi e ne e tla rutlomolola dikgato tsotlhe tsa kgolo ya ikonomi le go koafatsa bokgoni jwa puso jwa go tlho tlhetsa dikgato tse di ikaegileng ka ikonomi le go fitlhelela ditlhokwa tsa batho.
Mo boemong jwa tshwetso ya mothale oo, re tlhagisitse teka nyetsokabo e e tsayang tsia dikga to di le dintsi tse di farologaneng tse di sekasekilweng tota go ka fokotsa tiriso ya madi, tsa oketsa letseno le go tlhotlhetsa kgolo mo ikonoming.
Mo dingwageng di le tharo tse di tlang, re solofela go boloka madi a le kanaka R261 bilione ka go kgaola ditekanyetsokabo tsa a mangwe a mafapha a le mantsinyana le go fokotsa le belo leo dituelelo tsa megolo ya badiredipuso le golang ka lona.
Le fa go le jalo, re tla tlhoka go dirisa madi a le mantsi gore re kgone go atlega mo go tshege tseng theosešwa ya di-SOE tse di jaaka Eskom le Setlamo sa Difo fane tsa Aforika Borwa (SAA).
Ka ntlha ya seno, re solofela go nna le phokotso ya go se duelele dinamane ya bokanaka R156 bilione mo pakagareng ya monongwaga.
Seno se tla re thusa go fokotsa dikoloto le go fokotsa dikadimo tsa madi.
Karolo e kgolo ya dipoloko tsa rona e tla tlhaga mo go fokotseng lebelo leo dituelelo tsa megolo le golang ka lona.
Seno se tla tlhoka gore re nne fatshe re tšhotlhe kgang eno re le mmogo le bannaleseabe botlhe, bogolosegolo ba mekgatlho ya badiri.
Dipuisano tsa mothale ono di tlhoka go tshwariwa ka maitlhomo a go batla ditha rabololo.
Ke itumedisitswe ke phisegelo ya maphata otlhe ya go dumela go nna karolo ya dipui sano tse di botlhokwa thata tseo maitlhomo a tsona e leng go bona ditharabololo.
Maitlhomo a rona ga se go kgaolo palo ya badiredipuso, ke go tlhatlhoba lebelo leo megolo ya bona e golang ka lona.
Megolo ya badiredipuso e tlhatlogile ka lebelo le le kwa godimo tota go gaisa la infleišene mo dingwageng di le dintsi tse di fetileng, ka jalo, re tlhoka go baakanya kgang eno fa e le gore re batla go busetsa mo taolong tsamaiso ya matlole a puso.
Seno se akaretsa le taolo ya matlole a batho ka bobona, moo dituelelo tsa sengwe se ba se reka ng di golang ka lebelo le le fetang la infleišene – e ka tswa e le tsa motlakase, tsa mogala wa seatla tse di jaaka tsa go reka metsotso le data kgotsa tsa dijo – ka ntlha ya gore ka gale di tla imetsa dipatana tsa bona le go dira gore ba tlhoke tsetsepelo mo mading a bona.
Megolo ya badiredipuso ke yona karolo e e kwa godimo e go sengwang madi mo go yona fa re baya dilo ka lenaneo la merero ya ikonomi.
Kgolo ya megolo ya badiredipuso e setse e feta ti riso ya matlole mo diporojekeng tse digolo go lebilwe kgolo mo isagong le didirisiwa tse di bo tlhokwa mo kabong ya ditirelo.
Megolo ya badiredipuso ka jalo e tla nna yona karolo e le nngwe fela e re tla fokotsang tirisomadi mo go yona.
Ke tsere tshwetso ya gore re ka se oketse megolo ya batlhankedi ba bago lwane ba puso monongwaga.
Seno se tla morago ga gore re fokotse dikungwelo tse dingwe tse ba neng ba na le tsona fa re kwalola sešwa bukana ya diti relo tsa batlhankedi ba bago lwane ba puso ya Ministerial Hand book.
Monongwaga re tla phasala tsa molao o mošwa o o tla tsenyang tirisong letlhomeso la megolo mo ditheong tsa puso le mo ditlamo ng tsa Puso (di-SOC) go thibela dituelelo tse di boitshegang tse di duelelwang ditokololo tsa diboto mmogo le bakhuduthamaga ba tsona.
Bakaulengwe ba rona ba me kgatlho ya badiri ba bua nnete fa ba re re tshwanetse go tsaya dikgato go bontsha gore re ema kgatlhanong le tirisobotlhaswa ya madi a puso ka go samagana le bonweenwee, go kgutlisa tiri somatlole e e botlhaswa, e e seng mosola e bile e se mo molaong.
Re tla diragatsa seno le go dira go tlala seatla.
Le fa go busetsa mo taolong megolo ya badiredipuso e le sengwe se se botlhokwa thata go ka tsepamisa matlole a puso, go baakanya ka fao maphata a puso a diragatsang tiro ya ona ka teng ke sona sa botlhokwa go gaisa fa re batla go aga puso e e nang le bokgoni le e e dirang tiro ya yona sentle.
Re tlhoka go tsenya batho ba ba maleba mo dipha tlhatirong tse di tshwanetseng.
Jaaka re simolola go boloka tiriso ya matlole mo ditheong tsa puso, re samagana le leeto la rona la go godisa ikonomi.
Ke ka ntlha ya kgang eno e leng gore, le fa go na le sekgala se segolo mo matloleng, re ka se tsenyeng tirisong koketso ya lekgetho e e kwa godimo.
Boemong jwa seno, baduelalekgetho ba tla utlwelwa botlhoko mme go tla nna le di kgato di le dintsinyana go atolosa lekgetho la dikoporasi.
Re gatela pele gape le mo di kgatong tsa go busetsa maemo sekeng mo makaleng a a jaaka a tlamelo ya motlakase, mafelo a boemakepe le a diterene mmogo le a mafaratlhatlha a ditlhaeletsano ka maitlhomo a go fokotsa ditshe nyegelo tsa go bula dikgwebo ka fa nageng.
Ka setheo sa Tlamelo ka Matlole a Mafaratlhatlha a Ditheo tsa Puso maitlhomo a rona ke go bokeletsa tlamelo ka matlole go tswa mo ditheong tse dintsi tse di farologaneng gore di tle go beeletsa mo lenaaneng la rona le legolo la dikago.
Ka go dirisa togamaano ya rona ya dii ntaseteri mmogo le letsholo la rona la go ngoka dipeeletso re bulela dikgoro tsa dikarolo tse di bo tlhokwa thata mo kgolong ya ikonomi.
Re baakanya taolo ya ma tlole a puso gore re kgone go di ragatsa kgolo e e akaretsang botlhe mmogo le go tlhola ditiro.
Maemo fa a le jaana a tlhoka gore re se ikaketse.
A tlhoka gore re di risane mmogo, go na le go fetlha dikgogakgogano.
Go na le mo re tla tshwanelwang ke go ikentsha setlhabelo le mo re tla tshwanelang ke go naganelana gone.
Seno se re ama rotlhe, mme re tshwanetse go jara maikarabelo mmogo mme rotlhe re thusane go goga le go ntsha naga ya rona mo tobetobeng e e leng mo go yona.
Go aga setšhaba se se kgathalelang bana
vukuzenzele unnamed
Go na le seane se se tlwaelegileng go bontsi ba ditso tsa maAforika se se reng ngwana sejo o a tlhakane lwa.
Kakanyo eno – ya gore setšhaba ka bophara se na le maikarabelo go kgolo, tshiamelo le pabalesego ya ngwana yo mongwe le yo mongwe – e mo monaganong fa ke nagana ka loso lo lo utlwisang botlhoko le go feretlha maikutlo la ga Enock Mpianzii wa dingwaga di le 13 kwa khempeng ya sekolo sešweng jaana.
Ka kutlobotlhoko, Enock ga se ngwana a le nosi go latlhegelwa ke botshelo jwa gagwe e le ka ntlha ya mabaka ao a ka neng a ka thibelwa, fa fela bagolo ba ne ba nnile kelotlhoko le go nna le maikarabelo.
Motho o nagana ka yo mongwe yo o dingwaga di le 13, Keamohetswe Shaun Seboko, yoo sešweng jaana a sa tswang go nwela mo letamong la bothumelo kwa sekolong se se potlana sa Magaliesburg, le bana ba babedi bao ba tlhokafetseng kwa Sekolo se se Potlana sa Le kgolo kwa Limpopo fa llori e thu la lebota leo le neng la ba wela.Gape ke iphitlhela ke nagana le ka bontsijwba bana, jaaka Na thlia Pienaar wa dingwaga di le 6, yoo o neng a bolawa ke lerumo la tlhobolo le le neng le sa mo lebana la dintwa tsa digongwana tsa disenyi kwa Cape Flats.
Re gopola le dintsho tse di botlhoko tsa Michael Komape le Lumka Mkethwa, bao ka bobedi ba tlogetseng lefatshe le le ka kwano morago ga go wela mo mesi meng ya dintlwanaboithusetso.Matshelo a bana botlhe bano, mmogo le matshelo a ba bangwe ba le bantsi, go ne go sa tlhokege gore re a latlhegelwe.
Masula otlhe ano a ka bo a thibetswe fa go ka bo go tserwe dikgato go faposa bana bano mo kotsing.Mo go nna go lebega o kare, jaaka baagi, re foseditse bana ba rona.Bana ba le bantsi ba iphitlhela ba le mo maemong a a kotsi, e ka nna mo mokorwaneng oo ba o itiretseng go kgabaganya noka kgotsa ba tlogetswe ba le nosi mo mokhukhung ka lebone la parafene.
Fa boradikonteraka ba tlogela mafelo ao ba a epileng a sa sireletswa kgotsa mafaratlhatlha a sekolo a sa tlhokome lwe kgotsa sepalangwa sa sekolo se tletse go feta selekanyo, ma tshelo a bana a bewa mo kotsing.Fela kwa tirong botlhaswa le boitlhokomoloso di kwa pele.
Bana ba le bantsi ba beilwe le itlho ke basotlakaki ka thobala no, digongwana tsa disenyi le barekisi ba diritibatsi ka tlhamalalo gonne ba le ba le loko la batho ba ba tshelang mo tlalelong.
Jaaka baagi, re tlhoka go nna tlhaga le go bonala thata mo go sireletseng bana ba rona go tseno le dikotsi tse dingwe.Jaaka baagi, re tlhoka go dira gore e nne setlwaedi go nna le maikarabelo.Re tlhoka go ikemela, re emelele bana ba rona le bathoba bangwe.
Fela jaaka re tlhoka go netefatsa gore bana ba golela mo tikologong e e sireletsegileng, e e nonotshang le e e kgatlhisang, re tlhoka go dira fela jalo le rona go dira tiro ya go sireletsa le go tlhokomela botlhe bao re ba itseng le bao reamanang le bona.Re tshwanetse go bona kgato eno ya tlhokomelo le mo ditseleng tsa rona, Le fa re amogela kwelotlase ya dintsho tsa mo mebileng, nnete e e ngomolang pelo ke gore batho ba feta 1,600 ba latlhegetswe ke matshelo mo mebileng ya rona mo sebakeng sa kgwedi le halofo.
Go swabisa nko go feta molomo gore bakgweetsi ba dikoloi ba feta 9 000 ba ne ba tlhatlhelwa mabapi le ditlolomolao tse di tsenyeletsang go kgweetsa o nole nnotagi, go kgweetsa ka lobelo le le kwa godimo, go kgweetsa botlhaswa le go itlhokomolosa melawana ya go kgweetsa mo tseleng.
Kgato eno ya go itlwaetsa go rwalwa maikarabelo e kaya gore rotlhe re tshwanetse go kgweetsa ka pabalesego le go tlotla ditshwanelo tsa batsamaakadinao le badirisi ba bangwe ba tsela.Kgato ya go itlwaetsa go rwala maikarabelo e kaya gore borre ba tlhoka go godisa le go nna teng mo matshelong a bana ba bona.
Basadi ba le bantsi ba iphitlhela ba lebanwe ke go godisa bana ka bobona, mme seno go le gantsi se ba kgoreletsa go ka atlega mo matshelong a bona le bana ba bona.
Kgato ya go itlwaetsa go rwala maikarabelo gape e kaya gore re tshwanetse go ikamanya le merero ya thobalano e e sireletsegileng le go sa fetelwe ke mogare wa HIV kgotsa go o fetisetsa go ba bangwe.
Ga re a tshwanela go dirisa nnotagi kgotsa diritibatsi botlhaswa.
Re tshwanetse go nna le phisege-lo ya go tshela botshelo jo bo itekanetseng gore re tle re fapoge malwetse ao a kgonang go thibelwa le go tshela matshelo a maleele.Dikgato tsa mothale ono di tshwanetse go amogelwa bogolosegolo ke botlhe mo setšhabeng ba ba nang le maemo a taolo le tshosometso, e ka nna baeteledipele ba sedumedi kgotsa boradipolo-tiki, baeteledipele ba setso kgotsa batho ba ba itsegeng.
Ka mafoko a bona le ditiro, ba tshwanetse go batla go aga setšhaba se se botoka seo mo go sona botlhe ba tlotliwang le go tlhokomelwa.Batlhankedi ba ba tlhophilweng le badiredipuso ba rwesitswe maikarabelo a go netefatsa pabalesego le tshia-melo ya baagi.
Ba tshwanetse go netefatsa gore go na le ma-faratlhatlha a a lekaneng le a go babalesega kwa dikolong.
Ba tshwanetse go tsiboga ka bonako fa go na le kgoreletsego ya kelelo ya metsi mo baaging kgotsa fa go begiwa mabone a mo mebileng a a sa direng.
Ba tshwanetse go netefatsa gore melao ya boitekanelo le pabale-sego e a obamelwa le gore go na le molao.Mo godimo ga tiro e e tswele tseng eo e diragalang go ralala le maphata a puso ka bophara, go diragatsa maikarabelo ano, ka dinako tse dingwe re ne re tshwanelwa ke go tsaya dikgato tse di kgethegileng go gaisa.
Mo go samaganeng le dintsho le dikotsi tse di bakilweng ke bana ka go wela mo mesimeng ya dintlwanaboithusetso, re ne ra thankgolola letsholo la SAFE go itlhaganedisa go neelana ka dintlwanaboithusetso tse di maleba mo dikolong tsotlhe mo nageng.
Re rometse Sesole sa Tshireletso sa Bosetšhaba sa Aforka Borwa kwa mafelong a mangwe a a kwa Motse Kapa go tshegetsa tiro ya mapodisa mo maitekong a bona a go fokotsa dikhuduego tsa digongwana tsa bosenyi.
Sešweng jaana, re le mmogo le mekgatlho ya baagi, re simolotse leano la tshoganyetso la tsibogelo go fedisa tirisodikgoka e e totileng basadi le bana.Le fa go le jalo, go tlhamaletse gore go santse go le go gontsi go re tlhokang go go dira, jaaka puso le setšhaba.Re akgola mekgatlho mmogo le batho b aba ikemetseng ka bobobna bao ba tsereng maikarabelo a go tlhokomela ba bangwe.
Go na le batho ba tshwana le Ralph Bouwers le Mark Nicholson, bao ba rulagantseng ditiro tsa boitapoloso tsa bašwa kwa Lavender Hill kwa Motse Kapa e le go ba tlosa mo go ka ikamanyeng le digongwana tsa basenyi.
Go na le bomme, boausi le bana ba basetsana bao ba dirang jaaka baithaopi ba baithuti mo mo kgatlhong wa Operation Bobbi Bear, kwa Amanzimtoti kwa KwaZulu-Natal o o tlamelang bana ba bannye bao ba sotlakakilweng ka marobalo.Go na le ditlhopha tse dintsi tsa sedumedi jaaka Southern African Catholic Bishops’ Conference, bao ke kopaneng le bona sešweng jaana bao ba mpoleletseng ka ga tiro e ba e dirang go samagana le ditlhoko tsa bahumanegi, go tshegetsa malapa go nna le tlhokomelo e e tseneletseng le go nonotsha le go thusa bašwa go mekana le dikgwetlho tse di fa pele ga bona.
MaAforika Borwa ano a re bontsha tsela le nnete.
Ka ditiro tsa bona, ba re gopotsa gore go kaya eng go nna motho yo o maikarabelo le go rwala ma ikarabelo mo go ba bangwe.Naga eno ya rona e ipone tse matlhotlhapelo a se kana ka sepe.
Re latlhegetswe ke matshelo a bašwa ba rona a le mantis tota, ban aba rona ba le bantsi tota ba utlwisitswe botlhoko le go kgoberega maikutlo.Re ka tlisa matlhoko ano kwa bokhutlong fa rotlhe, mongwe le mongwe wa rona, a tsaya maikarabelo a go godisa bana mo motseng wa rona wa Aforika Borwa o mogolo.
Bona tshedimosetso e e mo dinakong mme o sekegetse motlakase
Silusapho Nyanda
GO NA LE DILO di le dintsi tse maAforika Borwa a ka di dirang go somarela motlakase le go efoga go kgaolwa ga motlakase.
Motsamaisi wa Namaosatshere wa Seteišene sa Motlakase sa Matimba sa Eskom Obakeng Mabotja o rile go tlhokega ga mo tlakase o o lekaneng mo Aforika Borwa go ama matshelo a batho gonne ditiro tse di tlwaelegileng ga di direge ka nako ya fa go kgaotswe motlakase.
Seteišene sa Motlakase sa Matimba se kwa Lephalale, Limpopo.Mabotja o tlhalositse gore go kgaolwa ga motlakase go diragala fa Eskom e sa kgone go tlhagisa motlakase o o lekaneng go fitlhelela ditlhoko tsa naga.
Ka jalo, go botlhokwa gore maAforika Borwa otlhe a tshameke karolo ya bona mo go diriseng motlakase yo o kwa tlase.
Maele a go dirisa mo lakase o o kwa tlase go tswa go Eskom:
• Tima mabone fa o tswa mo phaposing.• Dirisa mabone a LED.• Tima didiriswa tsa motlakase fa o sa di dirise.• Dirisa fela metsi a a tsididi, ntle le fa go tlhokega.• Dirisa kobo e e thutafetseng go phuthela sebedisa metsi sa gago.Mabaka a le mmalwa a ka kgoreletsa tlhagiso ya motlakase, go tsenyeletsa tlhokomelo, go kgaolwa go go sa lebelelwang, mme se se botlhokwa go gaisa ke maemo a bosa.Mabotja o rile polanta ya gagwe, bogolosegolo, ke yona e e amiwang ke maemo a mogote yo o kwa godimo.
“Mo matsatsing a a mogote go gaisa, seteišene se retelelwa ke go tlhagisa motlakase ka bokgoni jwa sona jo bo feletseng, “a rialo.Seteišene sa Motlakase sa Matimba se dirisa malatlha go tlhagisa motlakase, mme se dirilwe go tlhagisa 3990 MW.
“Motlakase o phasaladiwa ka tiriso ya seteišenepotlana sa phasalatso.
O tsamaya ka mela ya phetiso ya maatlaboloto a a kwa godimo le go feta ka diphetoledi tlase go fokotsa maatlaboloto.
Motlakase morago o fetisediwe go kiriti ya bosetšhaba.”Malatlha a seteišene sa mo tlakase a tswa kwa moepong wa Exxaro’s Grootegeluk.
O tsamaisiwa ka thulaganyo ya lebantaphetiso go ya go mafelopeelo, pele a ya kwa ditshilong fao a thubiwang le go fetolelwa go nna motlakase, ga rialo Mabotja.
Dintlha tse di feletsengka ga ADHD le ADD
Silusapho Nyanda
GO NA LE THUSO go bana ba ba nang le bokoa jwa go sisibala le go tlhwaya tsebe le go nna le matlhagatlhaga a a feteletseng.
Fa ngwana yo a nang le Bokoa jwa go Sisibala le go Tlhwaya Tsebe le go nna le Matlhagatlhaga a a Feteletseng (ADHD) kgotsa Bokoa jwa go sa Kgone go Tlhwaya Tsebe (ADD) bo sa alafiwe, maemo a ka nna le ditlamorago tse di sa siamang tsa paka e telele mo boitekanelong jwa gagwe.Seno ke go ya ka Ngaka Khatija Jhazbhay, yoo a etele tseng pele Yuniti ya Child and Adolescent Psychiatry kwa Townhill Hospital kwa Pieter-maritzburg, KwaZulu-Natal.O tlhalositse gore jaaka bagolo, bana bano ba ka nna le kotsi e e oketsegileng ya malwetse a mangwe a tlhaloganyo, jaaka matshwenyego le kgatelelo ya maikutlo, mme gape ba ka dirisa diritibatsi botlhaswa.
ADHD le ADD e ama tswelopele ya dithuto tsa bana mme maitsholo a bona a ka tena ba bangwe.
Bana bano ba ka nna ba se ratiwe, ba tsena mo mathateng le go tshabelelwa ke dikotsi.“Maemo a ngwana yo mo ngwe le yo mongwe a tshwana a le nosi mme a tswelela go nna a ntse a gola, ka jalo go bo tlhokwa go dira tlhatlhobo e e feletseng ya kalafi go lemoga mabaka a mangwe ao a ka amang tswelopele ya bona, gammogo le maatla ao a ka agelelwang go ba thusa go fi tlhelela bokgoni jo bo feletseng jwa bona,” go rialo Ngaka Jhazbhay.O tlhalositse gore ADHD le ADD ke makoa a kgolo le tswelopele ya boboko eo e tlhagelelang ka mathata a maitsholo, jaaka go sa kgone go tlhwaya tsebe.
Seno se bonala ka mokgwa wa:
• go dira diphoso tse di botlhaswa• go sa fetse ditiro• go timetsa dilwana• go kgoreletsega bonolo le go lebala.Dikao tsa go nna matlhagatlhaga a a feteletseng kgotsa go dira o sa akanye go tsenyeletsa:
• go etsaetsega• go phophotha diatla kgotsa dinao• go tlhonatlhona mo mannong a bona• go phantsha dikarabo le go emelela ka dinao fa go solofetswe gore ba nne fa fatshe.“Matshwao a tlhagelela ka maemo a mabedi kgotsa go feta – kwa gae, kwa sekolong, le fa a na le ditsala kgotsa balosika kgotsa ka nako ya ditirwana tse dingwe – le go tsenagare ditiro tsa loago, tsa kwa tirong kgotsa tsa kwa sekolong.
Matshwao a a tseneletseng go gaisa a tlhagelela pele ga dingwaga di le 12 mme a tshwanetse go nna teng sebaka sa bonnye jwa dikgwedi di le thataro.
Barutabana ba kgona go bona mathata a maitsholo mme ba ka romela ngwana go ka dirwa tlhatlhobo e e tseneletseng ya ngaka.
Go na le dikalafi tse di farologaneng tse o ka di tsayang tsia.
Bašwa ba re YES ka ga diphatlhatiro
vukuzenzele unnamed
Masego Temane o itumeletse go kokoanya mai temogelo a tiro, a a tsamaela nang le Tipoloma ya gagwe ya Human Resource Ma nagement , jaaka e le karolo ya Ditirelo tsa go Thapiwa ga Bašwa (YES).
YES, e mo malobeng e thankgolotsweng ke Moporesitente Cyril Rama phosa, maitlhomo a yona ke go baakanyetsa bašwa diti ro le go ba tlamela ka bo kgoni jwa setegeniki jo bo tlhokegang go ka lopana le ikonomi e e itshetlegileng ka diintaseteri.
Temane o tlhalosa gore morago ga go aloga ka 2016 o ne a retelelwa ke go dira dikopo tsa ditiro ka ntlha ya fa a ne a sena maitemogelo a a matshwanedi.
“Go ne go le bokete e le ruri go batlana le tiro ntle le maitemogelo.
Ka lesego ke ne ka kopana le ba Lu laway Recruitment Agency ba ba dirisanang le ba YES mme ba ne ba nnaya tšhono ya borutelatiro.”YES ke letsholo le le ko panetsweng ke puso, me kgatlho ya badiri le di kgwebo go ka neela milione o le mongwe wa bašwa ba naga eno maitemogelo a tiro ba ntse ba duelelwa mo tsa maong ya dingwaga di ka feta di le tharo tse di tlang.
Dipatlisiso tse di tserweng ke bannaleseabe di supa gore ngwaga o le mongwe fela wa maitemogelo a tiro mo Lekwalong la go Batla Tiro, mmogo le lekwalo la bao ba nang le kgatlhege lo ya go go ema nokeng, di oketsa ditšhono tsa mošwa tsa go ka iponela tiro ka makgetlho a le tharo.
Temane o tlaleleditse ka gore o rata tiro ya gagwe e le ruri, bogolosegolo ka ntlha ya gore le ene o thu sa bašwa ba bangwe go ka bona ditšhono tsa ditiro jaa ka a dira jaaka mothapi wa nakwana.
Mo nakong ya fa go ne go thankgololwa YES Mopore sitente Ramaphosa o ne a bontshiwa bašwa ba ka nna 100 ba ba tla thapiwang mo lenaaneng leno ke ABSA, Investec, Netcare, Sasol le Unilever.
“Re bona letsholo leno jaaka pilara e le nngwe ya matsapa a matona a a gola ganeng le naga a go tlhole la bašwa ditšhono.
Pilara e nngwe e e botlhokwa ke go tlhagisa bokgoni jwa ba šwa,” ga rialo Moporesitente Ramaphosa.
O ikuetse mo dikgwe bopotlaneng go tshameka karolo ya tsona ka ntlha ya fa di na le ditšhono tsa di phatlhatiro di le dintsi mme o ne a bua gape gore dikgwe bo tse dikgolo ga di kitla di kgona go ka thapa bašwa ba ba lekaneng di le nosi.
Go ya ka Mokaedikhudu thamagamogolo (CEO) wa YES Tashmia Ismail-Savi lle, mo baaging ba le 15.5 milione ba Aforika Bo rwa ba ba magareng ga di ngwaga di le 18 le 34, ba le 5.8 milione ba bone ga ba dire.
“YES e ikaelela go naya palo eo ya bašwa ba rona, bao bontsi jwa bona bo tlhaelediwang matlho ke motlolo wa ga jaana wa go thapa wa mo nageng, tšhono e e botlhokwa ya ntlha ya go ka iponela maitemogelo a a boleng a tiro moo ba tla bong ba duelelwa,” ga rialo Ismail-Saville.
Jaaka morokotso wa tlale letso mo dikgwebopo tlaneng, tseo di thapang bašwa ba bathobatsho ba ba magareng ga dingwaga di le 18 le di le 29, di tla rokotsiwa ka go Morokotso wa Phoko letsolekgetho la go Thapa o o ka nnang bokanaka ka R1 000 ka kgwedi.
Bašwa ba YES ba tshwane tse go bo ba le:
• magareng ga dingwaga di le 18 le 34.
• mo sebakeng sa di kgwedi di feta di le thataro ba sa dire.• bana ba mmala wa sebilo (e le bathoba tsho, Makhalate kgotsa maIntia).
Fa setlamo se batla go ka iponela Moroko tso wa Phokoletsolekgetho la go Thapa, bašwa ba ba se direlang ba tshwanetse ba tshwanetse go nna le ding waga tse di mo magareng ga di le 18 le di le 29.
Bašwa ba tla duelelwa mogolo wa bokae?Go solofelwa fa mogolo o tla latela mogolo o o tlhomilweng o o kwa tlase wa bosetšhaba wa R3 500 ka kgwedi, o o aka retsang katiso e e lopameng le tiro e ba e dirang mmogo le tshegetso nngwe le nngwe e e tlhokagGo bona Go bona tshedimosetso ka botlalo ete la: www.yes4youth.co.za.ka R55 000.
Go rerwa puo e ntšhwa mo nageng ya Aforika Borwa
Neo Semono
Go na le kgonagalo ya gore Khelobedu e ka nna puo ya bo 12 ya maAforika Borwa go tsamaisana le go busetsa seriti sa dikgosi.
Moporesitente Cyril Rama phosa o tsibogetse seno mo nakong ya moletlo wa go tlhomiwa mo bogosing wa Kgosigadi ya Balobedu kwa lebaleng la metshameko la Mokwakwaila kwa Bo lobedu, Ga-Modjadji kwa Limpopo.
Khelobedu ke puo e e buiwang ke morafe wa Balobedu oo Kgosigadi ya bona ya Pula ya Balobedu e e tlhophilweng e ga jaanong e santseng e na le dingwaga di le 13, Masalanabo Modjadji, e tla ba busang fa a sena go tshwara dingwaga di le 18, morago ga gore a tlhomiwe jaaka Queen Modjadji VII.
O tla aroga go latela mee tlo le setso sa Balobedu.
“Eno ke kgato e e botlhokwa ya hisetori eo Mama Winnie Madikizela-Mandela a neng a tla ipela ka yona.
Bogosi gadi jono ke jone jwa ntlha e bile ke jone fela mo nageng le mo kontinenteng jo ga jaanong bo leng teng,” ga rialo Moporesitente Rama phosa.
Moporesitente Ramaphosa o gateletse maikemisetso a puso a go tsosolosa tlotlo le seriti sa bogosi.
Bogosigadi jwa Balobedu bo tseetswe tlhogong semmu so ka Mopitlwe 2016 mo rago ga gore Khomišene e e ka ga Dikgogakgogano le Ditopotuelo tsa Bogosi (CTLDC) e dire dipatlisi so ka ga seemo sa morafe wa Balobedu, go ya ka ditopotuelo tse di tlha tlhetsweng kwa ga CTLDC.
“Puso e ikaeletse go dirisa Kgaolo ya bo 12 ya Molao theo, bogolosegolo go tso solosa seriti sa setheo sa bogosi mo dinakong tsa ga jaanong tsa temokera si ya Molaotheo,” ga rialo Moporesitente Ramaphosa.
O rile go tseela tlhogo ng Bogosigadi jono mo nageng ya rona ya Aforika Borwa go supa boineelo jwa rona mo maitsholong le mo metheong e e ka ga tekatekano ya bong, fa mo letlhakoreng le lengwe re ntse re etse tlhoko boe teledipele joo basadi ba bo diragatsang mo dikarolong tse tsotlhe tsa botshelo.
“Dikgosi di na le seabe se se botlhokwa thata mo go tlhomeng setšhaba se se senang lehuma, botlhokatiro le tlhokotekatekano.
Dikgo si tsa rona di tshwanetse go di gapa kwa pele mo kgara tlhong ya go tsosolosa di tshwanelo le seriti sa batho ba borona.”O gateletse gape le seabe segolo se se tshamekiwang ke magosi a rona mo go bu setseng mafatshe kwa beng ba bona ba ba matshwane di.
“Ba tshwanetse go netefa tsa gore naga e busediwa bao ba dirang mo go yona le gore bao naga e busedi wang mo go bona ba na le ditlogo tsa go ka dira mo go yona,” ga rialo Mopore sitente Ramaphosa.
Batho ba ka nna dimilione di le 25 ba ba nnang kwa me tseselegaeng ba tlhaloga nya sentle boeteledipele jwa magosi.
A o ne o itse?
• Morafe wa Balobedu o amegile ka 1972 fa Kgosigadi ya Pula ya motsing oo Makoma Modjadji a ne a tseelwa dithata tsa gagwe mme maemo a gagwe a nyenyefadiwa go nna kgosanagadi fela ya motse.
• Metse le dikgosana tsa metse eo tse di neng di le ka fa tlase ga bogosi jwa gagwe di ne tsa wela kwa mafelong a motsi wa tlhaolele a Lebowa le Gazankulu mme ditlamorago tsa seno di ne tsa tlhakatlhakanya lobebe lwa setso le tolamo ya bogosigadi e e neng e le teng eo tswang kwa moragorago kwa lowe ya bogologolotala jwa dingwaga di feta 400.
Baagi ba keteka tumelano ya lefatshe ya bokanaka R21 milione
Siya Miti
Baagi ba kwa Kapa Bo tlhaba ba ipaakanye ditse go dira ka natla morago ga gore ba tlamelwe ka matlole gore ba gape kwa pele lenaane le le gapiwang ke baagi la taolo ya dirapa tsa diphologolo.
Baagi ba kwa Double Drift gaufi le Grahamstown ba kana ka 1 500 go tswa mo malapeng a le 264.
Ba ne ba fudusiwa mo nageng ya bona ke puso ya Ciskei ka 1991, gore ba sutele serapa sa diphologolo tsa naga sa basweu.
Baagi bano mo malobeng ba ne ba neelwa lekwalobopaki la tulo tebang le naga eo, e ba e buseditsweng ka lenaane la pusetsodinaga go beng ba tsona.
Go ya ka Tonakgolo ya Kapa Botlhaba Phumulo Masualle, go dumelwane ka bokanaka R21 milione gore e duelelwe kutlwanelo eno ya lefatshe mme kgato eno e tla diragadiwa kgato ka kgato.
“Eno ke kgato e kgologadi fa go tla mo tshomarelong ya tlha go le mo phetolothefosanong ya beng ba naga.
Serapa seno se baakanyediwa gore se gaisane ka go tshwana le dirapa tse dingwe tsa mothale oo mme puso e tshegeditse baagi bano ka go ba tlamela ka dithuso tsa matlole, go ba neela diphologolo tsa naga le go ba katisa,” ga rialo Masualle.
Baagi bano, ba ba laolang serapa seno sa diphologolo tsa naga ka tshwaraganelo le Setheo sa Bojanala sa Diphaka tsa Kapa Botlhaba (ECPTA) ka fa tlase ga leina la Likhayalethu Communal Property Asso­ciation (LCPA), ba amogetse R6 milione go tswa kwa Le fapheng la Merero ya Tikologo gore ba dire letsholo la dikgwebo tsa dirapa tsa diphologolo tsa naga mo serapeng seno sa diphologolo tsa naga sa bogolo jo bo kanaka diheketara di le 1 400 seo ba se reketsweng ke Lefapha la Tlhabololo ya Metseselegae le Ntšhwafatso ya Naga.
Monnasetulo wa LCPA, Mxo lisi Ngesi, o rile baagi ba tsentse kopo ya bona ka 1998.
Ka 2012, baagi ba motse oo ba ne ba nee-lwa diheketara di le 23 500 tseo ga jaanong di okeditsweng ka diheketara di le 1 400 tsa serapa sa diphologolo tsa naga.
“Re itumetse mo go maswe gonne jaanong re neilwe seo re neng re so batla.
Puso e re tlame-tse ka matlole a mafaratlha tlha.
Re na le diphologolo tsa naga tse di akaretsang dipitse tsa naga di le 10, dikgama di le 15 le diphofu di le 10,” ga rialo Ngesi, a tlaleletsa ka gore dinare le diphala le tsone di tla rekiwa mo nakong e e sa fediseng pelo.
O tlaleleditse ka gore baagi ba ntse ba tsweletse go katisiwa ke ECPTA go ba ruta go laola serapa seno sa diphologolo.
“Leanolegolo ke go aga mafelo a le mabedi a borobasogo mme ga jaanong re santse re baakanyetsa marenjara a a tla tlhokomelang sebaka seno mmogo le bao ba tla thusang go kuka diphologolo fa di folosiwa kgotsa di namediwa mo dijanageng,” ga rialo Ngesi.
“Ka go tsenya fela legore la dikhilomitara di le 10 mmogo le eke eo go tsenwang ka yona, seo fela se tlhodile ditšhono di le 61 tsa ditiro mo baaging,” ga rialo Tona ya Lefapha la Merero ya Tikologo Edna Molewa mo nakong ya fa a ne a neela setšhaba seno serapa seo.
Go direla bašwa ba kwa KwaZulu-Natal ditiro
Hlengiwe Ngobese
Bašwa ba ka feta ba le 20 kwa Kwa Zulu-Natal ba tla unngwelwa mo bodirelong jo bonšhwa jwa Mahindra jo bo jang R95 milione jo bo tla betlang mofuta o mo ntšhwa wa dibene tseno o o bidiwang Pik Up kwa ntle ga Durban.
Bašwa ba ka nna 25 kwa KwaZulu-Natal ba setse ba katisitswe le go ka neelwa ditiro fa go ne go bulwa Bodirelo jono jo bontšhwa jwa Mahindra.
Badiredi bano ba katisi tswe ke setlamo sa lefatshe sa Mahindra le setlamo se segolo sa Mahindra mmogo le setlamo sa dithoto sa AIH.
Ba tla tle ba romelwa kwa India gore ba ye go katisiwa gape mo go tlhokagalang.
Tekelelo ya tlhagiso mo lefelong leno e mo tseleng mme go lebeletswe gore go tlhagisiwe dijanaga di ka nna 2 000 ka ngwaga, mme mo tsamaong ya nako go tla tlhagisiwa dijanaga tse di ka fitlhang go 4 000 ka ngwaga.
"Peeletso eno e botlhokwa mo go direng gore dikgwebo di nne le tshepo e e tletseng mo go rona.
E tswelela go bontsha gore rona fano mo KwaZulu-Natal re lefelo le le siametseng gore batho ba ka beeletsa mo go lona.
Gape e romela molaetsa mo go bao ba etsaetsegang gore Durban ke lefelo leo ba tshwanetseng go le tsaatsia fa go tla mo dipeeletsong,"ga rialo Mokhudu thamaga (MEC) wa Lefapha la Tlhabololo ya Ikonomi, Bojanala le Merero ya Tikologo Sihle Zikalala mo nakong ya fa bodirelo jono bo ne bo thankgololwa.
O rile ditšhono tsa dipha tlhatiro tse di bulwang mo kgwebong eno di tla oketsa mo godimo ga bokgoni jo porofense e setseng e ntse e na le bona.
Yo mongwe wa batho ba ba thapilweng ke sealogane sa dithuto tsa enjenering Sthe mbiso Mthembu yo a tlhalosi tseng gore o itumetse thata go bo a neilwe tiro eno.
"Ke na le ngwaga otlhe go se ko ke bediwang gone.
Tšhono eno e tla nthusa gore le nna ke kgone go itlho komela le go tlhokomela ba lapa la etsho.
Le fa ke ke na le tekerii ya mechanical engineer­ing ke ne ke le mo lefifing fa go tla mo go kopanyeng dikarolo tsa sejanaga gore e nne sejana ga se se feletseng.
Katiso e ba re neileng yona e re thusitse thata gore re itshepe le go oketsa kitso ya rona mo tirong eno," o tlhalositse jalo.
Motlhankedimogolo wa Tiragatso wa Boditšhabatšhaba wa Mahindra Arvind Matthew o rile setlamo seno se ikaelela go reka 40% ya dikarolo tsa sejanaga seno sa bene ya Pik Up mo batlameding ba ditirelo ba fa gae.
"Go betla Pik Up eno ke kgato ya ntlha mo leanong la rona le legolo le re nang le lona mo go oketseng dipha tlhatiro le mo go rekeleng ditlamo tsa mo gae kwa KwaZulu-Natal,” o tlhalo sitse jalo .
Beng ba indaseteri ya dikhemikhale ba bathobatsho kwa Foreisetata ba tlhola ditiro
More Matshediso
setlamo sa fa gae sa go apaya dikhe mikhale se thu sa go lwantsha bo tlhokatiro ka go tlhama ditiro di ka nna di le 70 kwa Harri smith kwa Foreisetata.
Kevali Chemicals ke setlamo sa ntlha sa bathobatsho se se apayang dikhemikhale tse di farologaneng tse di tlhatswang metsi, tse di phepafatsang le tse di phepafatsang mafelo a kgele loleswe le tse di kgomaretsang.
Setlamo seno se simolotswe ka ngwaga wa 2014 ke ditsala di le tlhano tse di nang le kitso e e tseneletseng mo maphateng a dikhemikhale, a go thota dilo tse di rekisiwang, a go rulaga-nya dilo tse di rekisiwang le a go dira dikgomaretsi.
Mokaedikhuduthamaga wa Kevali Chemicals Funeka Khu-malo a re BIS e tshegeditse setlamo sa gagwe gore a kgone go simolola ka tlhagisodikuno le go rekisa dikhemikhale tsa go tlhatswa meetsi, go phepafatsa le go peita ditshenekegi mmogo le tsa go kgomaretsa.
“Kwa tshimologong re ne ra gapeletsega gore re tsenye madi gore kgwebo eno e simolole go dira fela kwa bofelong re ne ra amogela matlole go tswa kwa Le-fapheng la Kgwebisano le Inta seteri (dti) ka BIS mmogo le ka Koporasi ya Tlhabololo ya Diintaseteri (IDC),” o ne a tlaleletsa jalo.
Sekema seno ke lenaane la tlamelokamatlole la Pholisi ya Diintaseteri tsa Bathobatsho leo maitlhomo a lona e leng go bulela ditšhono mo diintasetering tsa bathobantsho tse di dire-lang ikonomi ya naga ya Afori-ka Borwa ka ditsereganyo tse di tlhamaletseng, tse di totileng diintaseteri tse di rileng e bile di itlhalosa ka botlalo mo dithu song tsa matlole le mo tseo e seng tsa matlole.Khumalo a re e mo tsere bokanaka R18 milione gore a simolole kgwebo eno mmogo le dikgwedi di ka feta di le 11 gore a simolole go ka iponela morokotso go tswa mo kgwe-bong eno.
Setlamo seno se rekisa ditlhagisiwa tsa sona mo nageng yotlhe ya Aforika Borwa mmogo le kwa nageng ya Uganda, ya Namibia, le ya Tanzania.
Khumalo a re seabe seo se tlamo seno se nang le sona mo matshelong a baagi se segolo thata go feta le sa ditšhono tsa diphatlhatiro.
“Mo godimo ga go tlhola ditiro mo baaging ba tikolo-go, re na gape le lenaane le le beeleditseng mo setšhabeng ka lona re thusa basadi ba kwa makeišeneng le ba kwa metseselegaeng gore ba kgone go ipulela dikgwebopotlana tsa bona tse di dirang ka go ikaape-la didirisiwa tsa go phepafatsa mo malapeng le ditlhagisiwa tsa phepafatso ya kgelelale-swe,” o tlaleleditse jalo.
O rile baitlhamedikgwebo ba bašwa ba tshwanetse go ithuta gore go simolola kgwe-bo ga se papa ka nama mme ba tshwanetse go se fele pelo gonne ka moso ba tla itumelela maungo a seo.
Motlatsatona wa dti Bulelani Magwanishe a re setlamo sa Kevali se nnile lesego go nna sone sa ntlha go ka nna lekala la go apaya dikhemikhale, melemo le diphuthelwana tsa dipolasetiki leo le thusitsweng ka matlole fa e sale go simolo lwa ka Lenaane la BIS ka 2016.
“Setlamo seno se tla abelana ka diphatlhatiro tse di tlhoka galang thata mo baaging ba ba mabapi ba kwa Harrismith bao ba leng mo maragarageng a botlhokatiro,” Motlatsatona Magwanishe o tlhalositse jalo.
GO GEORGE e di goga kwa pele fa go tla mo go tsholetseng batho ba ba tshelang ka bogole
vukuzenzele unnamed
Dipalangwa tsa botlhe e tlhola e le kgwetlho e kgolo tota mo bathong ba ba tshelang ka bogole ka ntlha ya gore dibese le dithekisi di le dintsi ga di a agi wa go nna le dikarolo tse di ka thusang batho ba ba tshelang ka bogole.
Dimasepala mo nageng ya rona jaanong di setse di simolotse go itlhotlhora matsetse mme di samagane le go rarabolola kgwetlho eno.
Mme le fa go le jalo go tlhalosiwa gore Masepala wa George o setse o simolotse go nna sekai gore dipalangwa tsa botlhe di tshwanetse go lebega jang gore di kgone go thusa batho ba ba tshelang ka bogolo fadi.
Thulaganyo ya Dipalangwa tse di Bonako tsa Dibese (BRT) ya GO GEORGE, e e tlamelwang ka madithuso go tswa kwa Lefapheng la Dipalangwa la Bosetšaba, ga jaanong e na le dibese tse dinnye di le 35, dibese tsa bogolo jo bo tlwaelegileng di le 36 le dibese tse dikgolo di le 33.
Mefuta eno yotlhe ya dibese e agilwe gore e kgone go ka rwala banamedi le ditiloteti tsa bone.
Dibese tsa bogolo jo bo tlwaelegileng le dibese tse dikgolo di tsentshitswe mebotwana ya masenke e e laolwang ka mokgwa wa eleketeroniki, manno a teng a itlhophile mmo go le dikarolo tse dingwe tse di tlwaelegileng mo dibeseng.
Dibese tse dinnye tsona di tota di tseetswe matsapa, mme fa di ne di tsenngwatirisong ka ngwaga wa 2015, mo nageng ya Aforika Borwa e ne e le tso na tsa ntlha tseo di neng di na le sekukabanamedi seo se neng se kuka badirisi ba ditiloteti go ba nametsa le go ba folosa.
Di na gape le foo go bewang ditiloteti mme mejako ya tsona e bulwa ka digase tse di bulang mejako ya dibese, e leng selo se se nolofaletsang banamedi ba ba tshelang ka bogole go fologa le go namela dibese tseno.
“Mo nageng ya Aforika Borwa ke yona fela tirelo ya debese e e nametsang batho ba ba farolo ganeng,” ga rialo molaodi wa dibese tsa GO GEORGE James Robb.
“Eno ke e nngwe ya dintlha tse di botlhokwa tsa thulaganyo ya dipalangwa tsa GO GEORGE.
Go botlhokwa thata gore motho mang le mang a se sokolele kana go sokodisiwa ke dipalangwa tsa botlhe gore ba kgone go fitlhelela ditšhono ka go lekana fa go na le diphatlhatiro, fa go iwa kwa mabentleleng, fa go iwa kwa dikerekeng, fa re ya go tlhaba kgobe ka mmutla le fa re tlhoka ditirelo di tshwana le tsa tlhokomelo ya boitekanelo.
“Banamedi ba ba tshelang ka bogole ba itumetse mo go maswe gobo dikgwetlho tse ba to banang natso letsatsi le letsatsi fa ba leba kwa magaeng a bona di tseetswe tlhogong, le go ba kgontsha gore ba kgone go ithu sa ka bobona fa ba tsaya maeto.” Rodrique Felix, yo mongwe wa badirisi ba ditirelo tseno tsa dibese, o ne a amega mo kotsing ya sethuthuthu dikgwedi di le 18 tse di fetileng.
Jaanong o di risa setiloteti mme a re tirelo ya dibese tseno e nolofaditse leeto le a le tsayang ka metlha go leba kwa bookelong.
“Go bua boammaruri, teropokgolo yotlhe ya George e sia metse tota batho ba ba dirisang ditiloteti, e leng selo se sentle e le ruri” Rod rique o tlhalositse jalo.
Masepala o na gape le mekgwa e le mentsinyana ya tshegetso go ka thusa batho ba ba tshelang ka bogole go akaretsa le tirelo ya go buisetsa bao ba sa boneng ba ba etelang webesaete ya masepala mme tirelo eno e buisetsa motho yo a etetseng webesaete seo se kwadilweng
Ba Driving Ambitions ba kgontsha batho ba ba tshelang ka bogole go kgweetse
vukuzenzele unnamed
Batho ba ba tshelang ka bogole go le gantsi ba tsamaya ba kgopiwa ke dikgwetlho mo go ka fitlhele leng ditšhono tse di tshwanang le tsa batho ba ba senang bogole.
E nngwe ya dikgwetlho tseno ke go ithuta go kganna sejanaga.
Le fa go le jalo lenaane la Mokgatlho wa Batho ba ba suleng maoto le matsogo mmogo le ba ba Tshelang ka Bogole jwa Maoto le Dikaro lo tsa kwa Tlase tsa Mmelewa Aforika Borwa (QASA) o setse o kgonne go ruta batho ba ba tshelang ka bogole ba le 120 go kganna dijanaga tse di agetsweng batho ba ba tshelang ka bogole, mme ba le 80 ba batho bano ba setse ba iponetse dilaesense tsa bona tsa go kganna.
“Batho ba ba tshelang ka bo gole go le gantsi ba kopana le dikgwetlho di le dintsi fa ba tshwanetse go ya kwa le kwa, mme ntlha e kgolo e e tlholang seno ke ya gore dipalangwa tsa botlhe tse di leng teng bontsi jwa tsone ga di ba kgontshe go ka dira seno bonolo.
Fa re dira seno re ne re batla go fedisa kgwetlho eno mme, se se botlhokwa go gaisa ke gore, re ne re batla gore go se nne le sekgoreletsi sepe se se ka dirang gore batho bano ba se thapiwe,” ga rialo Mokaedikhuduthamagamogolo (CEO) wa QASA Ari Seirlis yo le ene a tshelang ka bogole jwa maoto le dikarolo tsa kwa tlase tsa mmele.
Seno ke sone se se rotloeditseng lenaane la ba Driving Ambitions , le le simolotsweng ka ngwaga wa 2013.
QASA e ne ya ikopanya le setlamo se se hirisang dijanaga sa Avis maba pi le go buisana ka ga mokgwa o o ka dirisiwang go ka ruta batho ba ba tshelang ka bogole go kganna dijanaga tse di agetsweng go ka ba thusa mabapi le ditlhokwa tsa bona.
“Avis e ne ya tlhaloganya ntlha eno, mme gape ya bona le botlhokwa jwa ntlha eno mo kgwebong ya bona, jaaka e ntse e tsweletse go adimana ka dijanaga tsa yona tseo di laolwang ka seatla.
Re utlwanetse gore ba tla re neela sejanaga sa rona sa ntlhae se se tla dirisediwang katisetso ya go kganna,” Seirlis a re jalo.
Lenaane leno le buletse bao ba batlang go dira dikopo tsa dilaensense mme ba sule maoto le matsogo mmogo le go tshela ka bogole jwa maoto le dikarolo tsa kwa tlase tsa mmele e bile ba setse ba reboletswe dilaesense tsa go ithuta go kgweetsa.
“Badiradikopo ba kopanngwa pele le ngaka ya moitseanape wa dikgobalo le bogolofadi go netefatsa gore mmele wa bona o siametse go ka kganna sejanaga se se agilweng ka mokgwa o e seng wa setlwaedi ntle le go ka tlhola kotsi epe.
Morago ba tla botsolodiwa dipotso tse di tobaneng le matlole a bona go itse gore a naa ba ka kgona go duela bokae, mme madi a a setseng a ba sa kgoneng go a duela a tla duelwa ke letlole,” Seirlis o tlhalositse jalo.
Bao ba tsayang karolo mo lenaaneng leno ba neelwa ditšhono ka botlalo tsa go ka tisiwa gore ba ithute go kganna, go fitlha ba ikutlwa gore ba siametse go ka tsaya dikgato tsa go ya tekong.
Naane ya tse dingwe tse di bontshang katlego ya QASA ke ya ga Carol Khoza, yo mo dingwa geng di le pedi tse di fetileng a neng a nna mo kotsing ya sejanaga.
O ne a golofala.
“Dipalangwa tsa botlhe di ne di sa ntsamaise sentle.
Ke ga kologelwa ka le lengwe la matsatsi fa ke ne ke santse ke diri sa dithekisi, ba ne ba nnametsa mme setiloteti sa me ba se siya kwa ntle ba re ba letile gore thekisi e tlale pele,” Khoza o tlha lositse jalo.
Ka tshegetso ya ba Driving Ambitions , Khoza o ne a fitlhe lela toro ya gagwe ya gore a nne le laesense ya go kgweetsa.
“Ke leboga QASA gobo ba tsosolositse seriti sa me, gore ke ikemele le gore ke itshepe.”
Mala a a tukang bolelo a gotetsa dipholo tse di botoka
More Matshediso
Bana ba feta dimi- lione di feta di le ro- bongwe go ralala le
dikolo tsa puso mo Afori- ka Borwa ba mo maemong a a botoka a go ka sama- gana le ditiro tsa bona tsa sekolo, mme ditebogo di lebisiwa kwa lenaaneng la puso le le netefatsang gore mala a bona a kgorisitswe ka dijo tse di tletseng diko- tla.
Lefapha la Thuto ya Mothe-
o (DBE), ka NSNP le fetile dipeelo tsa lona tsa go fepa 75% ya barutwana ba mo nageng.
Mokaedi wa NSNP kwa le- fapheng leno, Neo Rakwena,
o tlhalositse gore dikolo di le20 619 di itirela le go iphepe- la barutwana ba le 9 032 622 ka dijo go ralala naga letsatsi le lengwe le le lengwe.
O tlhalositse gore dikolo tse di sa akarediwang mo lenaaneng leno di ikopanye le dikantoro tsa kgaolo fa e le gore le tsona di batla go akarediwa.
Mo ngwageng wa matlo- le wa 2015/16, bokanaka R5 703 bilione e ne ya abe- lwa lenaane leno.
Rakwena o tlhalositse gore madi a a dirisediwang le- naane leno a okediwa ngwa- ga yo mongwe le yo mongwe go tsamaelana le infleišene, mme tekanyetsokabo ya 2017/ 18 e magareng ga R6.4 bilione.
Lenaane leno le fedisa tlala
ya nakwana le go tlamela go itekanela ga barutwana.
“Bana ba le bantsi ba tlhaga mo malapeng a a humane- gileng a a sokolang go ka fepa ba lelapa mme ba bangwe ba barutwana, dijo tseo ke tsona fela tse ba di jang ka letsatsi.
Dijo tsa kwa se- kolong dithusa barutwana go ithuta, go reetsa le go tsaya karolo ka fa phaposi- borutelong,” o tlhalositse jalo.
Go ikwadiseng mo se-
kolong ga barutwana le go tsena sekolo ka tolamo ga barutwana go a tokafala ka ntlha ya lenaane la phepo ya dijo.
Mo malobeng Kabinete e atlenegisitse go phasaladi- wa ga Pegelo ka Tshekatshe- ko ya NSNP e e kwadilweng ke Lefapha la Tiromaano,Te- kolo le Tshekatsheko ya Tiro (DPME).
E tlhalosa dikatle- go le dikgato tse di ka tse- wang go tokafatsa letsholo leno.
Mokaedi wa Tshekatsheko
mo go DPME, Jabu Mathe, o tlhalositse gore maitlho- momagolo a tshekatsheko eno ke go lekola gore a naa NSNP e diragadiwa ka tsela eo ka yona e ka kgonang go fitlhelela dipoelo tse dintsi tse di ka ga thuto le boiteka-
nelo mo barutwaneng.
O gateletse gore maitlhomo- magolo a lenaane leno ke go tokafatsa maemo a boiteka- nelo le a phepontle a baru- twana ba ba humanegileng mo Aforika Borwa.
Lenaane leno le totile barutwana bo- tlhe mo mephatong ya 1 go ya go wa bo 3 mo dikolong tsa puso, e leng e e lekanang le 60% ya dikolo tse di hu- manegileng tota mo Aforika Borwa.
Lenaane leno gape le thusa
go rola khumanego mo baa- ging ka go tlhola ditiro.
“Tshekatsheko eno e utolo- tse gore NSNP e abelana ka ditšhono di feta 50 000 go baithaopi ba ba dirang ka dijo ngwaga o mongwe le o mongwe tsa go apeela baru- twana, mme ba rokotswa ka morokotso wa bokanaka ka R960 ka kgwedi,” a tlhalosa jalo Mathe.
“Seno se raya gore ke me-
r o ko ts o ya bo ka na ka R576 milione e e ungwelang baagi ka ngwaga.”
Lenaane leno gape le tsosolosa ditiragalo tsa ikonomi ka ntlha ya fa dikgwebopotlana, tsa mo magareng le tse dikgo- lwane (di-SMME) mmogo le dikoporasi di ungwelwa jaa- ka baabelani ba ditirelo mo
diporofenseng tseo ka dithe- ko tse di kgaogantsweng (KwaZulu-Natal, Gauteng, Mpumalanga le Kapa Bo- kone).
“Go reka merogo mo di- kgaolong tsa fa gae go kgona go unngwela dikolo le baagi mmogo le go tsosolosa temo- thuo ya fa gae.”
Pegelo eno gape e utolo- tse gore porofense ya Kapa Bophirima, Mpumalanga, Gauteng, Kapa Botlhaba, Kapa Bokone mmogo le Bokone Bophirima di tse- ntse tirisong sentle lenaane leno mo dingwageng tse di fetileng
Lefelo la Kamogelo le Phetiso ya Dikopo (CACH) la 2018
vukuzenzele unnamed
CACH ke eng?
CACH ke thulaganyo ya nakwana e e tlhodilwe ke Lefapha la Thuto le Katiso tse di Kgolwane go thusa baithuti ba ba solofetsang ba ba batlang go tsenela Thulaganyo ya Katiso le Thuto ya Morago ga go Konosetsa Dithuto tsa Sekolo (PSET) mme ba tobane le dikgwetlho tsa gore:
Ba ne ba dirile kopo ka nako kwa ditheong tsa thuto tseo ba neng ba rata go ithuta kwa go tsona mme dikopo tsa bona tsa
se amogelwa mme jaanong go setse go le thari gore ba ka dira dikopo kwa ditheong tse dingwe.
Badiradikopo ba ba solofetsang ba ba sa dirang dikopo ka ntlha ya fa dipholo tsa bona tsa Mophato wa bo 11 di ne di le bokoa mo ba neng ba ka se amogelwe mme ga jaanong ba itemogela gore dipholo tsa bona tsa Mophato wa bo 12 di tokafetse mo di ka ba kgontshang go ka amogelwa.
Ba ne ba sa dira kopo go sa le gale ka mabaka a a rileng kgotsa ba ne ba sa dira kopo ka gotlhe.
Ba se na kitso ya gore ba tla ithutela eng morago ga materiki.
Ba na le kakanyo ya gore ba ka ithutela eng fela ba se na bonnete jwa gore se ba batlang go ithutela sone ke sone naa.
Ditirelo tse di abelwang ke CACH
Dikopo tsa ditšhono tsa go ithuta tsa PSET (kwa diyunibesiting, kwa diyunibesiting tsa thekenoloji, kwa dikholejeng tsa Katiso le Thuto ya Diatla le ya setegeniki (di-TVET) mmogo le kwa Bothating jwa Lekala la Thuto le Katiso (di-SETA).
Tshedimosetso ka ga thuso ya matlole (tshedimosetso ka NSFAS).
Ditirelo tsa tlhabololo ya ditiro (kaelo,
tshedimosetso, keletso le togomaano ya ditiro/tshedimosetso ka ga tlamelo ka matlole).
Tshegetso ya Badiri ka Diatla (Tikwatikwe ya Naga ya Tshegetso le Tlhabololo ya Badiri ka Diatla).
Tirelo ya CACH e simolola go dira ka la bo 3 Ferikgong 2018, morago fela ga go rebolwa dipholo tsa ditlhatlhobo tsa Setefikeiti sa Naga sa Dithuto tse
Dikgolwane (NSC) mme e tla dira go fitlha kwa bofelong jwa Tlhakole 2018.
CACH e dira jang?
Kgato ya bo 1: Barutwana ba ba sa amogelwang kwa ditheong tsa thuto tseo ba di kwaletseng, kgotsa bao ba batlanang le ditšhono tsa go ithuta tsa PSET, ba
ka ikgolaganya le CACH ka mogala o o sa duelelweng wa (0800 356 635), ka
webesaete (www.dhet.gov.za) kgotsa ka sms ya ka gale (ka go romela leina le nomoro ya lekwaloitshupo ka SMS mo go 49200) gongwe ba ka ikwadisa mo inthaneteng.
O ka iponela gape tshedimosetso e e tseneletseng mo tsebeng ya bona ya Facebook ya CACH_SA.
Kgato ya bo 2: Badiredi ba tikologo eno ba tla letsetsa mogala moithuti yo a solofetsang ntle le tuediso epe, go tswa kwa tikwatikweng ya megala mme ba kwadise dintlha tsa gagwe tsotlhe tse di tlhokegang mo sefalanatshedimosetsong sa CACH, ba bontsha seo moithuti a batlang go ithutela sone le porofense eo a batlang go ithutela kwa go yona.
Kgato ya bo 3: Dintlha tsa modirakopo le dipholo tsa gagwe tsa materiki di tla
netefadiwa mme tsa romelwa kwa ditheong tsa thuto e kgolwane go leka gore gongwe di
ka amogelwa le go ka tsengwa mo lenaaneng la bone.
Kgato ya bo 4: Tirelo ya CACH e tla totobatsa tshedimosetso e e ka ga morutwana morago ya e romela kwa ditheong tsa thuto tseo di santseng di na le diphatlha.
Mo go nang le diphatlha mme badirakopo ba kgotsofatsa ditlhokwa, ditheo tseo di tla ikgolaganya le badirakopo ka tolamo.
Dintlha tse di tshwanetsweng go elwa tlhoko
CACH ga e kitla e solofetsa badiradikopo gore ba tla bona phatlha ya go ithuta.
CACH ga e kitla e itse gore setheo se tla ikgolaganya neng le modirakopo gore a tsengwe mo phatlheng e e bulegileng.
CACH e thusa jang badiradikopo ba ba sa itseng gore ba ka ithutela eng kgotsa bao ba sa kgotsofatseng ditlhokwa tsa go ka tsenela thulaganyo ya PSET?
Tirelo ya CACH gape e dira mmogo le Ditirelo tsa Naga tsa Tlhabololo ya Ditiro (CDS) eo
e thusang ka tshedimosetso e e tletseng le dikeletso mabapi le ditiro tse di farologaneng ka ga:
Ditsela tsa go dira ditiro le dithuto tse di farologaneng.
Itlhophelo ya dirutwa tse di maleba.
Tshedimosetso ka ga ditlhatlhobo tsa tlaleletso.
Tlhabololo ya dipholo tsa materiki.
Ditšhono tsa go ithutela pele tse di abiwang ke thulaganyo ya PSET.
Ditsela tsa tlamelo ka matlole.
Tshedimosetso ka ga thulaganyo ya go dira kopo le letlha la bofelo.
Go dira kopo ka kgweditharo ya pakapedi le letlha la go ikwadisa.
Motho mang le mang yo a nang le kgatlhego ka ditirelo tsa CSD a ka ikgolaganya le CSD mo Mogaleng wa bona wa Thuso ka ditsela tse di latelang:
Romela potso ya gago ka SMS kgotsa romela ‘please call me’ mo go: 072 204 5056, kgotsa
Letsetsa nomoro ya: 086 999 0123, e e leng mogala o o kopanelwang go tloga ka Mosupologo go fitlha ka Labotlhano magareng ga 8:00 mo mosong le 4:30 mo maitsiboeng.
Romela imeile mo go:
careerhelp@dhet.gov.za
Etela kantoro ya rona e e leng mo 123 Francis Baard Street, Pretoria.
Mo Facebook mo go:
www.facebook.com/careerhelp, kgotsa
Mo Twitter mo go:
www.twitter.com/rsacareerhelp
Ditšhono tsa puso tsa tlamelokamatlole Go na le ditšhono tse di farologaneng tse di leng teng fa o batla go ithuta kwa ditheong tsa thuto e kgolwane,tse di rebolwang ke Sekema sa Dibasari sa Funza Lushaka, Sekema sa Bosetšhaba sa Thuso ya Ditšhelete ya Baithuti (NSFAS), Lenaane la Phitlhelelothuto la Bamotseselegae, Lefapha la Tlhabololo ya Loago, Lefapha la Saense le Thekenoloji mmogo le Lefapha la Boitekanelo.
Ke mang yo a tshwanetsweng ke go dira kopo ya go thusiwa ka matlole?
Barutwana ba Aforika Borwa ba ba batlang go tsweletsa dithuto tsa bona mo ditheong tsa thuto e kgolwane ba lalediwa go etela Kantoro ya Thuso ka Matlole a go Tsweletsa Dithuto Pele kwa setheong se sengwe le se sengwe sa thuto seo ba batlang go tsena kwa go sona.
Go ima leseana le le golelang ka fa ntle ga popelo ke bothata jo bo tlhokang kalafo ya tshoganyetso
Allison Cooper
Basadi ba ba setseng ba kile ba aparelwa ke bothata jono jwa go ima leseana le le golelang ka fa ntle ga popelo ba itse sentle kutlobotlhoko e e tlholwang ke seno, ka ntlha ya fa diteko tsotlhe tsa boimana di tsamaya sentle go se e e supang go ka tswa go na le bothata mo ditekong tsa moroto le tsa madi.
Seno ke go ya ka Ngaka Bushy Mhlari, Ngaka e Kgo-lo ya Mathata a Dirwe tsa Sesadi le a go Ima Leseana le le Golelang ka fa Ntle ga Popelo kwa Sepetleleng sa Dithuto tsa Bongaka sa Dr George Mukhari, yo a neng a tlhalosa gore bothata jwa go ima leseana le le golelang ka fa ntle ga popelo ga bo iphitlhe mo teng ga popelo, moo go le gantsi boimana bo bonwang gone.
O tlhalositse gore ka setlwaedi, fa lee la mosadi le sena go thuthusiwa ke seedi sa peo ya monna mo seno se diragalang ka fa teng ga lela la popelo, lee leno ka nako eo le thuthusegang le tla keka ka lela leno go fitlha le goroga mo bokhutlhong jwa lela leno mme le fitlhe le ikgomaretse mo dimpeng tsa popelo mo leseana le tla golelang gone.
“Mo dikgetseng tsa go ima leseana le le golelang ka fa ntle ga popelo, lee le le thuthusitsweng le ikgoma-retsa mo karolong nngwe le nngwe ya mmele.
Go le gantsi mo dikgetseng di ka dira 98%, bothata jono jwa go ima leseana le le golelang ka fa ntle ga popelo bo di-ragala mo maleng a popelo.
Dikarolo tse dingwe tsa mmele tse go sa tlwaelegang gore bothata jono bo diragale mo go tsone di akaretsa mo kgetsaneng e e tshwarang mae a bosadi, kwa godimo mo popelong le mo leleng le legolo le le tsenang mo molongwaneng wa popelo,” ga rialo Ngaka Mhlari.Fa seno se diragetse ga gona ka fao go ka busedi-wang leseana leno kwa le-tshwanetseng go golela teng ntle fela le gore moasdi yo a amegang a tsholole mpa.
Ngaka Mhlari a re go na le kgonagalo e e kwa godimo ya gore mosadi a ka nna le bothata jwa go ima leseana le le golelang ka fa ntle ga popelo fa e le gore;
• o na le mala a popelo a a gobetseng kgotsa a a nang le matsapa, jaaka fa e le gore mo nakong e e fetileng a kile a tshwaetswa ke malwetse a thobalano kgotsa fa a kile a diriwa karo ya mothale o o rileng ya lela la popelo;
• mo nakong e e fetileng a kile a nna le bothata jwa go ima leseana le le golelang ka fa ntle ga popelo; • o na le bothata jwa go se ime; • o na le batho ba le bantsinyana ba a ro-balanang le bona; • o goga motsoko.“Go thubega ga go ima leseana le le golelang ka fa ntle ga popelo ke seemo se se kotsi thata mme e bile gape ke sona se segolo se se tlholang dintsho tsa bomme ba ba leng mo mmeleng mo dikgweding tsa ntlha di le tharo tsa go nna mo mme-leng.
Bothata jono jwa go ima leseana le le golelang ka fa ntle ga popelo bo ama batho ba ba ka dirang 2% mo baaging,” ga rialo Ngaka Mhlari.
Matswhao a bothata jwa go ima leseana le le golelang ka fa ntle ga popeloGo ya ka Ngaka Mhlari, matshwao ano a simolola go iponagatsa e sa le gale mo boimaneng.
Ka dinako tse dingwe a iponagatsa le pele mosadi a ka elelwa gore o ithwele.
Matswhao a a tlwaele-gileng a tsenyeletsa;
• go opelwa ke letheka, • go tlolwa ke matsatsi a gago a go ya kgweding, le • go tsuntsunyega madi mo serweng sa bosadi.“Le fa go le jalo, ga se basa-di botlhe ba ba itemogelang seno, basadi ba bangwe ga go na matshwao ape a ba itemogelang one go fitlha lela la bona la popelo le kgwamoga.
Fa seno se di-ragala, mosadi a ka opelwa tota mme ba bangwe ba ka tsuntsunyega madi mo serweng sa bosadi.
Seno se tla latelwa ke go dikwellwa, kubo ya madi e e koafetseng, go idibala, go garolwa ke letswalo le go thula botala ka tlhogo fa kalafo e ka diegisiwa,” o tlhalositse jalo.Go ribolola bothata jwa go ima leseana le le gole-lang ka fa ntle ga popelo go tshwanetswe go diriwe diteko tsa madi kgotsa tsa moroto go netefatsa gore boammaruri mosadi yoo o mo mmeleng.
“Go tla diriwa ultrasound go tlhotlhomisa gore a tota popelo ga e na lesea ka fa teng ga yona le go tlhotlhomisa gore leseana le golela fa kae mo mmeleng wa mosadi,” ga rialo Ngaka Mhlari.Go alafa bothata jwa go ima leseana le le golelang ka fa ntle ga popelo“Fa bothata jwa go ima lese-ana le le golelang ka fa ntle ga popelo bo ribolotswe bo tla tshwanelwa ke gore bo alafiwe go thibela gore bo golele pele, gonne jaanong botshelo jwa mosadi yo a leng mo mmeleng le bone bo mo kotsing fa kalafo e ka diegisiwa,” ga rialo Ngaka Mhlari.“Go diriwa karo ke kgato e e leng teng ya ntlha ya kalafo ya bothata jwa go ima lese-ana le le golelang ka fa ntle ga popelo, le fa go le jalo, go ribololwa ga bothata jono go sa le gale go kgontsha gore kalafi ya jone e nne ya go nwa melemo pele bothata jwa go ima leseana le le go-lelang ka fa ntle ga popelo bo ka dira gore lela la popelo le kgwamoge,” o tlaleleditse jalo.Ngaka Mhlari o tlhalositse gore seno ga se bokhutlho jwa lefatshe, mosadi a ka santse a kgona go ka ima morago ga gore a fete mo bothateng jwa go ima lese-ana le le golelang ka fa ntle ga popelo.
Basadi ba ba belaelang gore ba ka tswa ba na le bothata jwa go ima leseana le le go-lelang ka fa ntle ga popelo ba tshwanetse go bona-ngaka ya ditirelokakare-tso tsa kalafi, ba ye kwa sepetleleng kgotsa kwa tleliniking ya kwa motseng wa bona ka bonako.
Aforika Borwa e tlotlomatsa dipaki tse di neelang ka tshedimosetso e e masisi ka ga bonweenwee
vukuzenzele unnamed
Mo sebakeng sa dingwaga di le tharo e sale Khomišene ya Dipatlisiso tsa go Goga Puso ka Nko e simolola tiro ya yona, re utlwile ka matsapa a ba tlolamolao ba bonwee nwee ba a dirang go fitlha melato ya bona.
E ne e le tiro e e boima tota go ribolola mafaratlhatlha a a susumeditseng ditiragalo tseno tsa bonweenwee.
Gareng ga tse dingwe, go ne ga tlhamiwa molokoloko wa dikhamphani tse tiro ya tsona ya boammaruri e neng e le go tsamaisa matlole ka bokhukhuntshwane le go fitlha dituelo tse di neng di duelwa batho bao ba nang le dikgolagano tsa sepolotiki.
Yona mekgwa eo e bona getse mo dipatlisisong tsa bonweenwee di le dintsi nyana tseo di dirilweng ke Lephata la Dipatlisiso tse di Kgethegileng (SIU), Bothati jwa Dipatlisiso tsa Dikgetse tsa Bosenyi jo bo kwa Setlho eng, Lephata la Dipatlisiso la Bothati jwa Bosekisi jwa Bosetšhaba (NPA) le tse dingwe.
Fa dipatlisiso tseno di tswe lela e bile di le gaufi le go senola bao ba amegang, re bone dipaki le balosika la bona ba tshosediwa, ba patele tsega go iphitlha, le gona go bolawa.
Go bolaiwa ga Babita Deokaran, motlhankedimo golo wa ditšhelete kwa Lefapheng la Boitekanelo la porofense ya Gauteng, ke seo se re gakololang ka matsho setsi a a masisi a re tobaneng le ona fa rotlhe re sa tlose seso seno mo setšhabeng sa rona.Le fa re ise re itse seabe se segolo se se tlhodileng polao ya gagwe, re itse gore e ne e le paki e e botlhokwa thata mo patlisisong ya SIU ya go rekiwa ga didiriswa tsa go itshireletsa mo lefapheng le a neng a le direla.
Setlhopha sa SAPS le sa lephata la poraefete la pabalesego seo se tshwe reng babelaelwa ba le supa fa gautshwane se tshwanetse go tlotlomadiwa ka tiro ya bona.
Dokete e fetiseditswe go di Hawks, e bile patlisiso e tla ribolola tshedimosetso e nngwe gape ka ga gore goreng Mme Deokaran a bolailwe.
Go sa kgathalesege maemo a a tlhotlheleditseng kutlo botlhoko eno, Mme Deokaran e ne e le mogaka e bile e le motshepegi.
Jaaka setlhopha sa dipaki tse di neelang ka tshedimosetso e e masisi ka ga bonweenwee bao, ka go ipaya mo kotsing, ba thusang go ribolola makgetlo a di tlolomolao, tsamaiso e e sa siamang, go thapiwa ga ditsala mo maemong a a rileng le bogodu.Kwa ntle ga seabe sa bona se se bontshang bogatlha melamasisi le go nna le mai tshwaro, re ne re ka se kgone go upolola bao ba dirang bonweenwee.Le fa bontsi ba nako e e sa tswang go feta go ntse go lebeletswe dipaki tse di nee lang ka tshedimosetso e e masisi ka ga bonweenwee mo lephateng la puso, re leboga thata gape bao ba leng mo lephateng la poraefete bao ditiro tsa bona di amoge lang tsibogelo e e kwa tlase, fela le bona ba botlhokwa ka go lekana.
Dipaki tse di neelang ka tshedimosetso e e masisi ka ga bonweenwee ke ba tlhokomedi ba botlhokwa ba temokerasi ya rona.
Ba opa mokgosi kgatlhanong le ditiro le ditiragatso tse di seng molaong mo pusong le mo mekgatlhong.
Ba ntsha mosi ka sekhu rumelo ka botshepegi le ka tsholofelo ya gore go ka se tsewe fela dikgato ka bopaki jo ba bo neelang, mme le gore ba tla sirelediwa e bile ba ka se welwe ke dintelo go latela bopaki jwa bona.Mo Aforika Borwa go na le melao e le mentsi ya tshireletso ya dipaki tse di neelang ka tshedimosetso e e masisi ka ga bonweenwee e e akare tsang tsotlhe, go tsenyeletsa Molao wa Tshireletso ya go Ribolola Diphitlhela, Molao wa Merero ya Badiri, Molao wa Dikhamphani, Molao wa Tshireletso ya go Tlhokofa diwa, le Molaotheo ka bo ona.
Mo godimo ga moo, Lefapha la Bosiamisi le Ditirelo tsa Kgopololo, ba dira mmogo le ditheo tse dingwe tse di dirisang molao, batsamaisi ba Kantoro ya Tshireletso ya Dipaki go tlamela ka tshegetso go bao ba tlhokang kemonokeng le dipaki tse di tshosediwang mo ditsamaisong tsa bosiamisi dingwe le dingwe.
Go tsena mo lenaneong la dipaki ke ka boithaopo, e bile SAPS kgotsa NPA ba ka se pateletse paki go dira jalo.
Fa botshelo ba paki bo ka tshosediwa kgotsa a ikutlwa a sa sireletsega, o tshwanetse go itsise babatlisisi le go dira kopo ya go amogelwa mo lenaneong.
Lenaneo leno le le atlegileng le tshamekile karolo e e botlhokwa mo go boneng dikatlholo tse di atlegileng esale le simolola, bogolosegolo go lebeletswe bonweenwee jo bo rulaga ntsweng.
Go bonala sentle gore jaaka ntwa kgatlhanong le bonwe enwee e tia mooko, re tlhoka go lekola sešwa ka bonako tsibogelo ya ga jaana e seng fela go tshireletso ya dipaki, fela gape go tshire-letso e e anameng ya dipaki tse di neelang ka tshedi mosetso e e masisi ka ga bonweenwee.
Le fa ditsamaiso di le mmalwa di le teng go kgontsha dipaki tse di ne elang ka tshedimosetso e e masisi ka ga bonweenwee go bega ka sephiri, re tlhoka go thatafatsa ditsamaiso tse di leng gona ga jaana le go tlamela ka tshegetso e kgolo go bao ba tlisang tshedimo-setso phatlhalatsa.
Jaaka setšhaba, re tlhoka go supa fao melao le dipholisi tse di leng gona di tlha elang mo go sireletseng matshelo, dirodumo le paba lesego ya dipaki tse di ne elang ka tshedimosetso e e masisi ka ga bonweenwee le go dira mmogo go sama gana le tseno.
Maikaelelo a dinokwane tseo di tlhaselang di dipaki tse di neelang ka tshedi -mosetso e e masisi ka ga bonweenwee ga se fela go didimatsa batho ba ba rileng, gape ke go romela molaetsa go ba bangwe ba ba batlang go nna dipaki tse di neelang ka tshedimosetso e e masisi ka ga bonweenwee.
Tsatsi le letsatsi, maAforika Borwa a a nang le sebete jaaka Babita Deokaran ba eme tsi!
gore ga ba kitla ba nna karolo ya bonweenweee e bile ba ikaeletse go nna dipaki kgatlhanong le bona.
Re le batho ba Aforika Borwa re a mo tlotlomatsa le dipaki tse di neelang ka tshedimosetso e e masisi ka ga bonweenwee tsotlhe mo maphateng a botlhe le a poraefete bao ba tlhagi sang bonweenwee le go lejwa ka leitlho la kilo.
Ba dira jalo go se sepe kgotsa moputso ope o ba o ntshedi tseng matlho.
Se ba se ba tlang fela ke tirelo ya setšhaba ya maemo a a kwa godimo.
Re ka se ba swabise.
Re tshwanetse, e bile re tla netefatsa gore ditlhagiso tsa bona di tla felela kwa bosekising le go dira go le gontsi go netefatsa gore ga ba kitla ba gobadiwa.
Re le maAforika Borwa, re batla go romela molaetsa o o bogale wa gore re ka se tshosediwe.
Bao ba ba kang dipolao tsa dipaki tse di neelang ka tshedimosetso e e masisi ka ga bonweenwee ba tla tlhatlhelwa le go sekisiwa, mme go tla nna fela jalo le ka bao ba bonwang molato wa bonweenwee joo babolai bano ba lekang go bo fitlha.
Go bona matshwao a bolwetse jwa kankere mo baneng
Allison Cooper
KGWEDI YA MATSHOLOTEMOSO a Matshwao a Kankere, e e tshwarwang ngwaga yo mongwe le yo mongwe mo kgweding ya Lwetse, e lemosa baagi ka matshwao a bolwetse jwa kankere mo baneng.
Bolwetse jwa k anke re mo baneng bo ntse bo tlhatloga mo lefatsheng, mme mo baneng ba le 408 mo lefatsheng, a le mong go fitlhelwa e le yo a nang le bolwetse jwa kankere pele a ka tshwara dingwaga di le 15.
Go ya ka Taryn Seegers, Motlhankedi wa Dithulaganyo tsa Ditlhaeletsano mo Setheong sa Aforika Borwa sa Bolwetse jwa Kankere mo Baneng (CHOC), ba le babedi mo go ba le bararo go dumelwa gore ke bana ba ba nang le kankere mme ka bomadimabe ga ba tlamelwe ka kalafo eno mme e bile go le gantsi bano ke bona ba kankere ya bona e setse ng e ile magoletsa mo go ka se kgonegeng go ka e alafa.Go tloga ka ngwaga wa 2011, CHOC e ntse e dirisana le Lefapha la Boitekanelo mmogo le dingaka tsa setso go tlamela dingaka, baoki, dingaka tsa setso le baagi ka tshedimosetso le kitso e e tsamaisanang le bolwetse jwa kankere mo baneng.
“Batho bano ba tlha-tlhelelwa ka tshedimo setso ya go bona go sa le gale matshwao a bolwetse jwa kankere mo baneng le go rutiwa gore ba ka ikgato losa jang dipuo tsa maaka le tsa go kgobelela ba ba nang le bolwetse jono mo baaging,” ga rialo Seegers.
Matshwao a go sa le gale a bolwetse jono:
• Bona thuso ya kalafi fa o na le matshwao a go sa le gale a a sa foleng.• Matlho a a nang le thoro e tshweu, a a pelekaneng, a a sa boneng, a a rurugileng.• Go tlhoga letlhole mo di mpeng le mo setlhaneng, mo tlhogong le mo mola leng, mo matsogong le mo maotong, mo kgetsaneng ya serwe sa bonna le mo dikgelesweng.
• Go fisa mo mmeleng go go sa itsiweng gore go tlhodilwe ke eng sebaka sa go feta dibeke di le pedi, go bopama, go tlhoka madi mo dinamaneng tsa matlho, go lapa, go tswa dintho bonolo kgotsa go dutla madi bonolo.
• Go opelwa ke marapo, dikgono, mokwatla le go robega bonolo.
• Bolwetse jwa dinerese fa motsamao o fetoga kgotsa o nna bodipa, fa o tsamaya o latlhegelwa ke dikgato kgotsa o retelelwa ke go bua, fa o boela morago mo bolwetseng, o opiwa ke tlhogo sebaka sa go feta beke o tlhatsa kgotsa o sa tlhatse le tlhogo e e susumogang.
Malwetse a kankere mo banengMalwetse a kankere mo baneng a farologane le a kankere e e tshwarang batho ba bagolo.
Ona a lwatsa dirwe tsa mmele, fa o a lebile ka maekerosekoupu a farologane le a batho ba bagolo e bile a alafega, ga rialo Seegers.
“Palo ya bana ba ba fo lang ba ba nang le malwetse a kankere e feta ya batho ba bagolo ba ba nang le malwetse a kankere.
Mo motsing ono, kwa dinageng tse di santseng di iketetsa, bontsi jwa malwetse a kankere mo baneng bo kgona go alafiwa, mme halofo kgotsa 60% ya balwetse ba tle ba alafiwe.
Kwa dinageng tse di rui leng gone balwetse ba le 85% le 90% ba a tle ba alafiwe.”Bana ba bantsi ba tlhoka go tlhatlhobiwa fa e le gore ba na le bolwetse jono e santse e le semetsing mme ba tle ba alafiwe ka moo go tshwanetseng ba isiwe kwa maokelong a a itlhophileng a tirelo ya kokelo ya bolwetse jono ba alafiwe ke baitseanape ba malwetse ano fa e le gore re batla go bona palo ya bona e tokafala.
Go bona tshedi-mosetso ka botlalo ikgolaganye le Mogala wa Ditirelo tsa Tsho-ganyetso wa CHOC mo go 0800 333 555.
Temokerasi ya rona ke yona e e tla re thusang gore re tšhwemoge mo dinaleng tsa COVID -19
vukuzenzele unnamed
Go le gantsi ga re ke re bona mosola wa te-mokerasi ya rona.
Fela ke yona selo se se botlhokwa thata fa re le mo kgaratlhong ya go fenya leroborobo la mogare wa corona.
Mo lefatsheng re e nngwe ya dinaga tse di nang le baagi ba bantsi ba ba rarabololang matsapa a bona ka ditsela tsa sepolotiki.
Dipatlisiso tsa ngwaga wa 2018 tse di dirilweng ke Pew Research Center di ribolotse gore maAforika Borwa a itshepetse thata mo ditharabololong tsa sepolotiki fa go tla mo mererong eo ba dumelang thata mo go yona, e e jaaka ya tlhokomelo ya boite-kanelo, ya thuto, ya kgololesego mmogo le ya bonweenwee.Dipatlisiso tseno di supa seo re se itseng ka rona.
Ga go sepe se re se ratang thata go tshwana le go bontshana mabaka le puso mmogo le batho ba borona fa go tla mo mererong e e botlhokwa.
Re na le baagi ba ba matlhagatlhaga mo setšhabeng bao ka dinako tsotlhe ba emeng sejaro go emelela dikgololesego le ditshwanelo tsa rona tse di botlhokwa.E nngwe ya dilo tse re di fitlheletseng ka temokerasi ya rona ke gore moAforika Borwa mongwe le mongwe o dumela gore Molaotheo o a mo sireletsa le gore dikgotlatshekelo tsa rona ga di tsaye letlhakore e bile di tlhokomela dikgatlhegelo tsa bona.Ke gopoditswe seno fa ke ne ke le kwa Kapa Botlhaba go tlhatlhoba maemo a poro-fense gore a tsamaya kae mo go ipaakanyetseng go samagana le mogare wa corona.Yo mongwe wa babegadikgang o ne a mpotsa gore a ga ke tshwenngwe ke dikgetse tse di leng teng ga jaana tsa go nkisa kgotlatshekelo tse di emang kgatlhanong le dikarolo tse di rileng tsa Molao wa Tsamaiso ya Masetlapelo.
Molao ono ke ona o melawa-nataolo e mengwe e tswang ka leina la ona go latela fa re ne re begela baagi gore naga e tsene mo kgatong ya maemo a masetlapelo e le go lwantshana le mogare wa corona.Go tloga motsing o matsapa ano a simolotseng ka ona, batho ba le bantsinyana ba diragaditse ditshwanelo di le dintsinyana mme ba re isa kwa kgotlatshe-kelo.
Kgetse ya ntlha ya go lwantshana le melaokiletso ya go sekega nakwana ditiro tsa ka fa nageng e ne ya isiwa kwa kgotlatshekelo mo bekeng ya ntlha re simolotse ka dikgato tsa go sekega nakwana ditiro tsa ka fa nageng re isiwa ke moagi wa kwa Mpumalanga yo a neng a batla gore a se ilediwe go tsaya leeto go ya lesong.Mo dibekeng di le supa tse di latetseng re bone dikgetse di le dintsinyana tse di re isang kwa kgotlatshekelo go tswa mo bathong ba le bantsinyana, dikereke, mekgatlho ya sepolo-tiki, mekgatlho e e seng ya puso (di-NGO) mmogo le go tswa le mo dikgwebong di le dintsinyana tse di ganetsanang le kiletso e e rileng kgotsa dikiletso tse di rileng tsa melaokiletso e e sa ba itumediseng ya go sekega nakwana ditiro tsa ka fa nageng.
Ba bangwe ba fentse dikgetse tseo fa ba bangwe bona ba reteletswe.
Ba bangwe ba tlha-loseditse kgotlatshekelo gore dikgetse tsa bona di tlhoka go rarabololwa ka lepotlapotla mme dikgetse tsa bona di ne tsa tshololwa ka mabaka a gore ga di a potlaka fa ba bangwe ba atlegile go bona ditharabololo tseo ba neng ba di lebeletse.
Ba bangwe bona ba ne ba gogela dikgetse tsa bona kwa morago go latela go buisana le puso.Le fa tota re batla go efoga dikgato tsa go isa puso kwa kgotlatshekelo, re tshwanetse re amogele gore baagi ba ba sa itumedisiwang ke dikgato tse di rileng tse puso e di tsereng ba na le tshwanelo ya go leba kwa dikgotlatshekelo tsa rona go kopa katlholo nngwe le nngwe e e ka ba kgotsofatsang.
Tseno ke dikgato tse di tlwaelegileng mo molaotheong wa temokerasi e bile ke seo se amogetsweng ka diatla tsoopedi mo nageng eo e obamelang go busiwa ka molao.Re tsentse tirisong dikgato tsa maikarabelo go netefatsa gore karolo nngwe le nngwe ya puso e ikarabela ka tshwanelo mo diphuruphutsong tse di mabapi le molaotheo.
Fa re fitlhelwang e le gore re sitetse batho, re tla rwesiwa maikarabelo ke dikgotlatshekele, mme go feta moo, baagi ba rona le bona ba tla tlhoka gore re ikarabele mo go seo.
Ntle le dikgotlatshekelo tsa rona, re ikarabela gape le mo go Ditheo tse di Sireletsang Mola-otheo wa Temokerasi tse di ne-tefatsang gore ditshwanelo tsa baagi ba rona di a diragadiwa mmogo le ditheo tsotlhe tse di leng teng tse di samaganang le ditiro tsa go ikgatolosa molao ga puso e leng tseo di netefatsang fa molao o obamelwa.Jaaka ke boleletse mmega dikgang yono gore, moAfo-rika Borwa yo mongwe le yo mongwe o na le tshwanelo ya go re bulela kgetse kwa kgotlatshekelo, mme le nna, jaaka ke le Moporesitente, ga ke na tshwanelo ya go ka ema fa pele ga ope go mo thibela go dira-gatsa tshwanelo ya gagwe.Go ntse go na le dipuo tse di ganetsanang le melaokiletso e e galefileng ya ka fao re tsibo-gelang mogare wa corona ka yona, mme di tla tswelela go nna teng, go simolola ka ditsela tseo re bokeletsang le go dirisa tshedimosetso eno ka yona go phopholetsa, go tsenyeletsa le seelo se se sa itumediseng se se tlhodilweng ke go sekega nakwana ditiro tsa ka fa na-geng, mmogo le melaokiletso e e leng teng.
Re le puso ga re ise re ikuele gore dikganetsano tsa mothale ono di tshosediwe kana di fedisiwe.Boammaruri tota ke gore, dikganetsano dingwe le dingwe, fa di le mosola, di re thusa gore re fetole ditsela tsa rona gore re kgone go tsamaya ka lebelo mo diphetogong le mo dikgatong tse re di tsayang.
E re bula matlho mo go tseo re neng re sa di bone gore re kgone go tlhaloganya dikgwetlho tse re tobaneng le tsona botoka.Ke kgale re ntse re bua gore fa go tla mo ditshwetsong tse re di tsayang mo go samaganeng le mogare wa corona mmogo le mo go kwaleng melaokiletso ya teng, re kaelwa ke tshe-dimosetso e e leng teng ya saense, ikonomi le e nngwe e e botlhokwa e e leng teng.
Fa go kgonegang mo dikgwetlhong tseno tse re tobaneng le tsona, re ikemiseditse go batla maikutlo a batho mmogo le go utlwa se se leng mo mafatlheng a bona.
Re batla gore maAforika Borwa otlhe e nne karolo ya dikgato tseno tsa ka fa nageng.
Maikutlo a baagi a tlhoka go sekegelwa tsebe le mo dinakong tse di boima di tshwana le tseno.Leroborobo la mogare wa co-rona mmogo le dikgato tse re di tsereng go lwantshana le lona di tlisitse maima mo matshelong a batho ba borona.
Di tlhotlhile dikgoreletsi di thiba letsatsi le tshotlego e e seng kana ka sepe.
Le fa tota re ka supa dikgato tse re di tsereng go fokotsa lebelo la gore mogare ono o aname, go santse go le go gontsi go re tlhokang go go dira.
Di-beke le dikgwedi tse di tlang di tla re ketefalela mme di tla tlhoka gore batho ba borona ba itime go le gontsi go feta mo malobeng.Ka jalo leroborobo leno le tla tswelela go ketefaletsa setšhaba sa rona le ditheo tsa rona.
Le fa re tla bo re bulela ditiro tsa ikonomi kgato ka kgato, maemo a ditlhokwa tsa batho ona a tla amega tota.
Fa re santse re samagana le bothata jono, re tla tswelela go thulana ka ditlhogo, go se dumelane le go ganetsana.Jaaka re tla bo re mekamekana le seemo se se sa iketlang, Mola-otheo wa rona e tla nna sekaedi se segolo se se re supetsang tsela le go re sireletsa.
Temokerasi ya rona e e matlhagatlhaga e re naya matla le tsetsepelo e re e tlhokang gore re supuge mo boteng jwa mathata ano.Fela jaaka puso e dumela gore dikgetse tsotlhe tse di isitsweng kwa kgotlatshekelo ke baagi ga di a tlhotlhelediwa ke bolotsana bope, le rona re tshwanetse go dumela gore ditshwetso tse di tsewang ke puso le tsona di tsewa go sena bolotsana bope e bile maitlhomo a tsona ke go tsholetsa dikgatlhegelo tsa maAforika Borwa go na le go tlisa dikgotlang.Maitlhomomagolo a rona e santse e le ona a go boloka matshelo a batho.
Tshwetso nngwe le nngwe e re e tsayang e ikaegile ka tlhokego ya go babalela matshelo le seriti sa batho jaaka go tlhalositswe mo Molaotheong.Re tla tswelela go amogela di-kakanyo tse di farologaneng le tsa rona – tota le tse di re tlontlololang – tse di mabapi le ka fao re samaganang le mogare wa corona.
Dikakanyo tsotlhe di a re fatlhosa le go re thusa gore re dire dilo botoka le ka botlhale.Go diragatsa ditshwanelo tsa kgololesego ya go ntsha maikutlo a gago, go ikamanya le batho ba bangwe le go bua jaaka o rata ke ditshupetso tse di supang ka fao temokerasi ya rona e dirang sentle ka teng.
Mme go feta seno ke gore ditshwanelo tseno di botlhokwa thata gore naga ya rona e kgone go atlega mo kgaratlhong e re e tshwaraganetseng ya go fenya mogare ono wa corona.
Kiletso ya motsoko e tla boloka matshelo a batho
Silusapho Nyanda
Batho ba ba tsubang ba ba welwang ke leru la go tshwarwa ke mogare wa corona (COVID-19) ba mo kotsing ya go welwa ke dingalo tse di boitshegang.
Mogare wa COVID-19 ke mogare o o kgoreletsang dikarolo tsa go hema.
Ka ntlha ya seno, batho ba ba tsubang ba na le kgonagalo e tona ya go ka welwa ke leru la dingalo tse di seng kana ka sepe go feta tseo batho ba ba iseng ba kgome motsoko mo matshelong a bona ba ka itemogelang tsona, ga rialo Ngaka Catherine Egbe, moitseanape wa saense mo Yuniting ya Dipatlisiso tse di Malebana le Notagi, Motsoko le Diritibatsi tse Dingwe kwa Lekgotleng la Dipatlisiso ka tsa Boitekanelo la Aforika Borwa.Ngaka Egbe o tlhalosa gore go goga motsoko go a itsege gore go tlhola malwetse a le mantsi a magolo a a tsa-maisanang le matshwao a a bogale a COVID-19.
Ona a tsenyeletsa:
• malwetse a kankere • bolwetse jwa pelo le jwa go swa letlhakore • bolwetse jwa go hupelana• bolwetse jwa tshukiri.“Le fa go goga motsoko e se selo se se tlholang gore motho a bolawe ke COVID-19, fela go ka tlhola seno ka tsela nngwe ka ntlha ya gore bagogi ba motsoko ba ka tshwarwa ke bolwetse jo bo ka koafatsang motho mme a bolawa ke mogare ono,” o tlhalositse jalo.Mo godimo ga seno, go goga motsoko go koafatsa dikarolo tsa ka fa teng tsa motho mme seno se tlhola gore mmele o retelelwe ke go dira tiro ya yona ya go lwantshana le malwetse.
Ngaka Egbe a re go goga motsoko go lokolola dikhe-mikhale di feta di le 7 000 mme mo go tsona; di le 250 tsa dikhemikhale tseno di totobaditswe gore di kotsi mo mmeleng wa motho.
Mme go tswa mo go tsona dikhemikhale tseno di le 250, di le 69 tsa tsona di itsege gore ke tsona tse di tlholang bolwetse jwa kankere.
Seno se koafatsa boitekanelo jwa bagogi ba motsoko mmogo le jwa batho ba ba leng gaufi le bona fa ba goga motsoko.O tlhalositse gape le gore balwetse bao ba tshwerweng ke bolwetse jwa lohuba (TB) mmogo le bao ba tshwerweng ke bolwetse jwa go hupelana le bona ba mo kotsing e kgolo fa go tla mo go COVID-19.
“Ga jaana, go na le bopaki jo bo bontshang gore batho ba ba nang le bolwetse jwa go hupelana ba mo kotsing e e seng kana ka sepe e e ka fe-letsang e ba thudisitse botala ka tlhogo fa ba ka tshwarwa ke COVID-19.
Ga jaanong ga gona dipatlisiso tse di re-botsweng tse di totobatsang fa balwetse ba ba nang le TB ba le mo kotsing, fela Mokgatlho wa Lefatshe wa Merero ya Boitekanelo (WHO) o lemositse batho gore ga go sepe se se ka thibelang gore motho yo a nang le TB a ka welwa ke matsadi fa a ka bo a tshwarwa ke COVID-19.”O tlhalositse gore tshwetso ya go ilediwa ga go rekisiwa ga motsoko mo kgatong ya ga jaana ya go sekega nakwana ditiro tsa ka fa nageng e mabapi le go thusa baagi.Go rekisiwa ga motsokoMoporesitente Cyril Ramaphosa kwa tshimologong o ne a tlhalosa gore fa re tsena mo kgatong ya bone, go rekisiwa ga motsoko go tla letlelelwa fela puso e ne ya busetsa mora-go tshwetso eno go latela gore Lekgotla la Naga le le Jarileng Maikarabelo a Mogare wa Corona (NCCC) le batle maikutlo mmogo le go tlhabiwa botlhale ke baitse-anape mo mererong ya boitekanelo le bannaleseabe ba ba farologaneng.Ngaka Egbe a re ntle le ditlamorago tsa go goga motsoko tse di tlholang malwetse a mangwe, gantsi fa batho ba goga motsoko ba na le go gogisana e leng selo se se ka oketsang lebelo la tshwaetsano ya COVID-19 mo baaging.“Gakologelwa gore batho ba gakolodiwa gore ba se kgome melomo ya bona, dinko le matlho.
Fa motho a tsuba, a ka se kgone go latela ditaelo tseno tsa go itlhokomela,” ga rialo Ngaka Egbe.Mo nageng e e renang ka malwetse a Mogare wa Lebolelateng/Lebolelateng, TB, tirisobotlhaswa ya diritibatsi mmogo le ka go itshiela, gareng ga dikgwetlho tse dingwe tse dintsi, Ngaka Egbe a re o dumela gore puso e tsere tshwetso e e nepileng go tswelela ka dikiletso tsa yona.O tlhalositse gape gore puso e dirisa tshedimosetso e ba nang le yona go tsaya dikgato tsa go ipabalela gore e tswelele go sireletsa maAforika Borwa gore ba se ke ba welwa ke leru le le wetseng dinaga tse dingwe tse di jaaka naga ya Italy.“Batho ba tshwanetse go gakologelwa gore dikiletso tseno ga di a tla go nnela ruri,” o tlhalositse jalo.
Ga jaanong naga ya Aforika Borwa e na fela le didirisiwa tsa go thusa go hema di se kalo mme fa go ka diragala gore palo ya batho ba ba tlhokang thuso ya didirisi-wa tseno e oketsege fa leuba leno le santse le re aparetse, naga e ka iphitlhela e le mo tobetobeng e e seng kana ka sepe mme ya iphitlhela e sa tlhole e kgona go tswa thuso batho ba ba e tlhokang.“Re na fela le bobotlana jwa dithusa go hema tse di kwa godingwana ga di le 3 000.
Nagana fela fa batho ba ba leng kwa godimo ga dingwaga di le 65 ba ba tsubang ba ka tlhoka dithusa go hema tseno.
Re ka iphitlhela re tlhoka di-thusa go hema di le 10 000 go ka thusa fela batho bao.
Seno ke se sengwe sa dilo tse puso e batlang go ka di fapoga.
Re solofela gore batho ba tla tsaya seemo seno jaaka tšhono ya go simolola go tlogela go goga motsoko,” o tlhalositse jalo.Dipegelo tse dingwe ka ga seno di ka fitlhelwa mo go sanews.gov.zaand stroke .
A o ne o itse?
O ka letsetsa Mokgatlho wa Naga o o Emang Kgatlhanong le go Goga Motsoko mo go 011 720 3145 go bona thuso ya go tlogela go goga motsoko.
Mokgatlho wa Naga ya Aforika Borwa wa Merero ya Bolwetse jwa Kankere o na le lenaane le o le tsamaisang mo inthaneteng, le le tlamelang batsobi ba ba batlang go tlogela go goga motsoko ka tshegetso le tshedimosetso mo go: http://www.ekickbutt.org.za.
Go keteka basadi ka go dira ikonomi e botlhe ba nang le seabe mo go yonae botlhe ba nang le seabe mo go yona
vukuzenzele unnamed
Ka kgwedi ya Phatwe Aforika Borwa e keteka Kgwedi ya Basadi.
Mokete ono ke segopotso sa letsatsi la ngwaga wa 1956 mo basadi ba le 20 000 ba neng ba bolotsa mogwanto go leba kwa Union Buildings – mo matšhwititšhwiti a basadi ba dipuo tse dintsi tse di farologaneng, go tswa kwa mafelong a a farologaneng le mo merafeng ka go farologana ba neng ba le gone.
Ba ne ba kopane foo ka lentswe le le lengwe ba batla gore molao o o setlhogo wa go kaila ka dipasa o fedisiwe mmogo le gore ba neelwe ditshwanelo tsa go tshela mo kgololesegong.
Maemo a basadi mo motsing ono mo nageng ya Aforika Borwa a farologane thata le a bomme le bonkoko ba rona mo motsing wa 1956.
Re tswa kgakala go iponela Aforika Borwa yo a senang tlhaolo go ya ka mmala, yo a senang tlhaolo go ya ka bong, yo a renang ka temokerasi, yo a humileng e bile a rena ka kgololesego.
Go setse go nnile le kgatelopele e e bonagalang mo go tokafatseng ma-tshelo a basadi ba maAforika Borwa mo maemong a ikonomi, a dipolotiki le mo matshelong a bona.
Le fa go le jalo re itse sentle gorekgakala e santse e le ko re lebileng gone.
Basadi ba santse ba tobana le ditiragalo tsa go tlhaolwa, go tlho-kofadiwa mo maikutlong le tsa go otlakakiwa, e bile ke bona gape ba ba tobaneng le khumanego e e seng kana ka sepe.
Fa tota re batla go fitlhelela di-tsholofetso tse di leng mo Molaotheong wa rona re tshwanetse go samagana le dikgato tse di dirang gore basadi ba se kgone go itirela letseno le ditšhelete tse di dirang gore ba iphitlhele ba itshoketse go bogisiwa.
Ga jaanong re tsenetse letsholo le le botlhokwa thata le le re golaganyang le matsapa a a tsewang gore re kgone go fitlhelela tekatekano mo bathong ba bong jo bo sa tshwaneng mo-ngwageng wa 2030.
Setšhaba sa Batho ba ba Lekalekanang ke mogopolo o o nang le diphisegelo tse di nama-gadi tsa go fetola maemo le go fedisatlhaolele le tirisodikgoka mo bathong ba bomme gore le bone ba nne le seabe mo mererong ya dipolotiki, loago le ikonomi go tshwana fela le batho ba bangwe.
Jaaka e le karolo ya letsholo leno, re tsenetse ‘Matsholo a Tirisanommogo’ a le mabedi, le le lengwe le mabapi le bosiamisi mo mererong ya ikonomi le mo ditshwanelong fa le lengwe le le mabapi le go ema kgatlhanong le ti-risodikgoka e e totileng batho ba bong jo bo rileng (GBV).
Bobedi jwa meano eno e botlhokwa mo mogopolong wa naga ya rona.
E setse e le dikgwedi di le 11 fa e sale re tsenya tirisong Leanotiro la Tsibogelo ya Maemo a Tshoganyetso la go lwantshana le Tirisodikgoka e e Totileng Batho ba Bong jo bo Rileng le Dipolao tsa Basadi (GBVF) mme re setse re dirile kgatelopele mo go atoloseng tshegetso le tlhokomelo ya batswasetlhabelo, mme go na le kgatelopele e e setseng e diriwa mo go baakanyeng melao gore ba kgone go bona pabalesego e kgolo.
Mo kgweding ya Phatwe, re simolo-tse go tsenyatirisong Leanotlhomo la Naga la go mekamekana le GBVF.
Karolo e e botlhokwa ya leano leno ke go netefatsa gore basadi ka bontsi ba neelwa ditšhono tsa matlole.
Seno ke ka ntlha ya gore go tlhoka tekatekano mo maemong a ikonomi mmogo le go tlhoka tekatekano mo maemong a loa-go ke dilo tse di golaganeng.
Maemo a go tlhoka ga basadi mo nageng ya Aforika Borwa a dira gore ba iphitlhele ba itshoketse go bogisiwa.
Ka jalo re tshwanetse go tlhatlosa tshegetso ya basadi go ba kgontsha gore ba itirele madi a bona.
Re setse re tlhomilemaikemisetso a le mantsinyana ka letsholo la Setšhaba sa Batho ba ba Lekalekanang a a tla tsenngwang tirisong ka Leanotlhomo la Naga.
Sa ntlha, re tla tsenyeletsa basadi go nna le seabe mo ikonoming ka go ba neela dithendara.
Re beile dipeelo tsa gore bonnye 40% ya ditlamo tse di rebolelwang dithendara tsa go tlamela ditheo tsa puso ka ditlhagisiwa kgotsa ka ditirelo e nne tse di leng ka fa tlase ga taolo ya basadi.
Sa bobedi, re tla tlhatlosa tshegetso ya Dikgwebopotlana, tsa mo Magareng le tse Dikgolwane (di-SMME) tse di laolwang ke basadi mmogo ledikgwebo tsa mo mebileng tse di laolwang ke basadi kgotsa tsa basadi bao ba sa direng.
Tshegetso eno e tla tsenyeletsa dikgato tsa go buisana le makala a matlole go dira gore go nne le ditirelo tsa matlole tseo basadi bano ba ka di fitlhelelang mmogo le go di duelela.
Sa boraro, re batla go netefatsa gore basadi ba bantsi ba fitlhelela dithoto tse di tla ba tswelang molemo tse di jaaka lefatshe.
Go botlhokwa gore ba-sadi e nne bajalefa ba letsholo la puse-tso ya dinaga.
Go botlhokwa gore madi a a kana ka R75 milione a diboutšhara tsa go fokoletsa batho boima jwa COVID-19 a a tla thusang balemirui 53% ya ona e nne ya bajalefa ba basadi ba kwa metseselegae.
Re tshwanetse go netefatsa gore ditemothuo tsa go itshedisa mmogo le balemirui ba ba potlana ba tswelela go bona tshegetso eno le fa leroborobo leno le setse le re tlogetse.
Sa bone, re batla go netefatsa gore basadi ba babalesegile mo ditiragalong tsa GBV fa ba le kwa ditirong.
Montlheng eno, re tla samagana le maphata a naga le a kgaolo gore re kwalole Tumelano ya ILO mabapi le Dintlha tsa Tirisodikgoka le Go Tlhokofadiwa mo Maikutlong kwa Ditirong.
Go swabisa nko go feta molomo gore kgololesego ke selo se batho ba sa faneng ka sone mme ba tshwanetse go itseela sona ka kgang.
Kgaratlho ya basadi e tla nna mafoko fela a a sa reng sepe mo pampi-tshaneng fa re ka se a tseele matsapa le maikano go tswa mo makaleng otlhe a setšhaba.
Jaaka re ipaakanyetsa go aga sešwa ikonomi ya rona fa re itharabologelwa mo leroborobong la mogare wa coro-na, re ntse re eme ka le lereng ga re kitla re kgona go boela mo maemong a re neng re le mo go ona mo matsa-tsing a pele mogare ono o re aparela.
Re tshwanetse go aga ikonomi e e sa tshwaneng le ya mo malobeng eo, gareng ga tse dingwe, e tokafatsang bogolo gonneng le dithoto ga basadi.
Seno se raya gore dipeeletso tsa rona mo mafaratlhatlheng a setšhaba a tshwanetse go tshegetsa e seng fela tlhabololo ya diintaseteri tsa ka fa nageng, mme e tshegetse gape letlhabololo ya dikgwebo tse di leng mo taolong ya basadi.
E tshwanetse go tlhama ka bomo ditšhono tsa dipha-tlhatiro tse di tla unngwelang basadi mo maphateng otlhe a go loga maano, a matlole, a dikago le a go tlhokomela mafaratlhatlha.
Ka mafolofolo ona ao, jaaka re tokafatsa matsholo a go tlhola ditiro mo maphateng a puso, re tshwanetse go netefatsa gore makgarebe ke ona bogolosegolo a a thapiwang.
Mo godimo ga megolo e ba tla e duelelwang mo ditirong tseno, matsholo ano a tla ba neela gape le ditšhono tsa go iponela bokgoni le maitemogelo a a tlhokegang gore ba kgone go nna le seabe mo ikonoming e kgolo.
Le fa tota e le maikarabelo a puso go tlholela basadi ditšhono tsa ikonomi le go tlhama letlhomeso le le kgontshang gore go nne le tekatekano magareng ga batho ba bong jo bo farologaneng, batho botlhe mo setšhabeng ba tshwane-tse go tshameka karolo ya bona.
Lephata la dikgwebo le tshwanetse go tshegetsa dikgwebo tse di laolwang ke basadi ka go reka ditlhagisiwa le ditirelo mo go tsona.
Le tshwanetse go thapa basadi ba bantsi le go tsenya basadi ba bantsi mo diphatlhatirong tsa botsamaisi.
Eno ke ntlha e e botlhokwa e e tshwanetsweng go tsewa tsia bogolo jang ka lephata la poraefete le santse le saletse morago le siilwe le ke lephata la puso fa go tla mo ntlheng eno ya go thapa basadi mo diphatlhatirong tsa botsamaisi.
Eno ke ntlha e gangwe le gape e tlhagelelang mo dipuisanong tsa me le mekgatlho e mentsinyana ya dikgwebo tsa basadi.
Gore re nne le tekatekano re tshwanetse go fedisa setlwaedi sa megolo e e sa lekalekaneng go ya ka gore motho ke monna kgotsa mosadi, mme re itlwaetse go duela batho ba ba dirileng tiro e e tshwanang ka go lekalekana jaaka go totobaditswe mo Molaong wa Tekatekano mo Ditirong.
Basadi ba tshwanetse go babalelwa kgatlhanong le go tlhokofadiwa mo maikutlong le go tlhaolwa fa ba le kwa tirong.
Ke maikarabelo a bakganni ba dipalangwa tsa botlhe, botsamaisi jwa diyunibesiti, makgotlataolong a dikolo (di-SGB) mmogo le dikereke go dira gore maemo a babalesege mo a letlang basadi le basetsana go tsaya maeto, go ya dikolong le go ya dikerekeng ba phuthologile.
Re tshwanetse go phunyeletsa ka matsapa a rona a go fedisa mafega a banna, kgatelelo ya basadi le go tsholetsa banna go ba dira ditlhogo.
Ke maitsholo a mothale ono a a dirang gore basadi ba tshelele mo kgatelelong.
Go mo magetleng a rona – banna le basadi – go totobatsa gore boleng jwa mosadi, maemo a gagwe le maikutlo a gagwe ga a farologane ka gope le a monna ka ene.
Go mo magetleng a rona re le batsadi le bonkoko le bontatemogolo go godisa bana ba rona ba basetsana le ba basimane ka go tshwana.
Go mo magetleng a rona re le banna go gana nang ya banyana le go ema kgatlhanong le ditiragalo tsa GBV go sa kgathalesege gore re di bona di diriwa ke bo mang, le fa e le gore re tshwanetse go ema kgatlhanong le ditsala tsa rona, borre ba rona kgotsa bo abuti ba rona.
A re nneng setšhaba se mo botshelong jwa sone se tla fedisang dikgatelelo tsa methale yotlhe mo basadi.
Setšhaba sa mo ngwageng wa 1956 se rebotse megwanto gore rona rotlhe re tshelele mo kgololesegong.
Re a ba kolota, re a ikolota e bile re kolota setšhaba sa mo nakong e e tlang gore re seke ra ikgatolosa tiro e e botlhokwa eno.Go keteka basadi ka go dira ikonomi
Go boela tirong morago ga go itharabologelwa mo bolwetseng jwa COVID-19
Allison Cooper
O k ka boela neng kwa tirong fa diteko di ribolotse gore o na lemogare wa corona (COVID-19)?
Setheo sa Naga sa Malwetse a a Fetelanang se na le dikarabo ka ga seno.
Fa ke sena go dira diteko mme di ribolotse gore ke na le COVID-19 , ke tshwanetse go nna sebaka se le kanakang ke itlhaotse mo bathong ba bangwe?Batho ba go fitlhelwang ba na le COVID-19 morago ga go diriwa diteko, mme ba sena matshwao ape a yona, ba tshwanetse goitlhaola ba nne kwa magaeng a bona kgotsa kwa ditheong tsa puso tsa go itlhaola sebaka sa matsatsi a le 10, go tloga ka motsi o ba itsitseng ka dipholo tsa bona tsa diteko gore ba na le mogare ono.
Batho bao ba nang le matshwao a a seng bogale ba tshwanetse go itlhaola mo bathong ba bangwe mme ba nne kwa magaeng a bona kgotsa kwa ditheong tsa puso tsa go itlhaola sebaka sa matsatsi a le 10, go tloga ka motsi o matshwao a bona a simolotseng go iponagatsa ka ona.Batho bao ba nang le matshwao a a bogale, bao ba tshwanetseng go ya kwa sepetlele, ba tshwanetse go nna mo mafelong a go itlhaola sebaka sa matsatsi a le 10, go tloga ka motsi o ba kokotletseng e bile ba sa tlhole ba tlhoka metšhini ya oksijene go ba thusa go hema.Batho ba ba nang le COVID-19 ba ka tshwaetsa batho ba bangwe ka bolwetse jono jang?Go ya ka Tona ya Boitekanelo Zweli Mkhize, batho ba le bantsi ba ba nang le matshwao a a seng bogale ba ka tshwaetsa ba bangwe ka mogare ono sebaka sa matsatsi a le supa go ya go a le 12.
Fa go le jalo, batho ba ba gateletsweng ke bolwetse jono bona ba ka bo gasa thata mme ba ka tshwaetsa batho ba bangwe ka mogare ono sebaka se se telele.A ke tlhoka go dira diteko tse dingwe gape tsa COVID-19 , go netefatsa gore ga ke sa lwala, pele nka boela tirong?Nnyaa.
Ga re eletse gore batho ba ba neng ba na le matshwao a a seng bogale a bolwetse jono mme ba alafegile go dira diteko lekgetlho la bobedi.
Motho o tsewa gore o siametse go ka boela tirong le go tswa mo thulaganyong ya go itlhopha mo bathong ba bangwe fa a sa tlhole a na le twatsi e e fetelang batho ba bangwe.
Seno se raya gore ba tshwanetse ba bo ba iponetse matshwao a bona a ntlha a bolwetse jono matsatsi a le 10 a a fetileng mme ba setse ba na le sebaka sa matsatsi a ka nna a mararo ba sa itemogele matshwao ape.Go le gantsi badiredi ba ka boela kwa ditirong tsa bona ntle le go dira diteko lekgetlo la bobedi.• Fa ba weditse matsatsi a le 10 ba itlhaotse mo bathong ba bangwe.• Bao ba bontshitseng matshwao a a bogalenyana kgotsa a a bogale thata ba tshwanetse go isiwa bookelong.• Ba tshwanetse go tswelela go itlhokomela ka go tlhapa le go katoga batho ba bangwe.• Mothapi o tshwanetse go ela tlhoko modiredi yono gore ga a boele mo bolwetseng jono.• Ba apara dimaseke sebaka sa matsatsi a ka nna a le 21, go tloga ka motsi o diteko di ribolotseng gore ba a lwala.
Ke dirile diteko mme di ribolotse fa ke sa lwale mme ke santse ke itemogela matshwao a bolwetse.
Ke dira jang fa go le jaana?Go a kgonagala gore dipholo tsa diteko di ka go aketsa.
Seno se raya gore dipholo tsa diteko tse o di dirileng lwantlha di ka re ga o lwale, fela mo tsamaong ya nako di ka tla di re o a lwala.
Fa e le gore o tswelela go itemogela matshwao a COVID-19 ikopanye le modiredi wa boitekanelo.
Go diragala eng fa e le gore ke santse ke itemogela matshwao ano fa morago ga sebaka sa matsatsi a le 10?Ke setlwaedi gore balwetse ba tswelele go nna le matshwao sebaka se se fetang matsatsi a le 10.
Go fola fodi fodi go tla diragala morago ga dibeke di le mmalwa.
Fa e le gore o santse o na le matshwao ano, bona modiredi wa tsa boitekanelo go go naya kgakololo.
Go bona tshedimotsetso ka botlalo ka ga COVID-19 , etela webesaete ya Setheo sa Naga sa Malwetse a a Fetelanang mo go www.nicd.ac.za, webesaete ya mahala ya COVID-19 mo go coronavirus .datafree.co, letsetsa Nomoro ya Mogala wa Tshoganyetso wa COVID-19 mo go0800 029 999 kgotsa o romele molaetsa o o reng 'Hi' ka WhatsApp mo go0600 12 3456.
Go itlhokomela mo bolwetseng jwa COVID-19 : Kwa gae le kwa mafelong ao a beetsweng go tlhokomela batho ba ba nang le bolwetse jono
Allison Cooper
GO BOTLHOKWA
thata go itlhopha mo bathong ba bangwe, e ka tswa e le kwa gae kgotsa kwa mafelong ao a beetsweng go tlhokomela batho ba ba nang le bolwetse jono, fa e le gore o dirile diteko mme di ribolotse gore o na le COVID-19 .
MaAforika Borwa a le mantsi a a dirileng diteko mme di ribotse gore ba na le mogare wa corona (COVID-19) ga ba kgone go ka itlhopha le go itlhokomela ba le nosi ka ntlha ya gore dintlo tse ba nnang mo go tsona ke tse dinnye mme ba dirisa mmogo diphaposi tsa go nna le go robala le batho ba bangwe.Puso e netefaditse gore e tlhoma mafelo a go katosa bao ba nang le mogare, mmogo le go netefatsa gore mafelotiriso a go beela thoko bao go belaelwang ba na le mogare a tlhomiwa go tlhokomela batho bao ba santseng ba letetse dipoelo tsa diteko tsa bona.
Ditirelo tseno ka bobedi jwa tsona ga di duelelwe.Go ya ka Ngaka Marlin McCay, ngaka ya ditirelo tsa kalafi ya malwetse ka go farologana e e dirang mo lefelong la Florida kwa West Rand, a re selo sa ntlha se o tshwanetseng go se dira fa o sena go itse gore o na le COVID-19 ke go thibela gore e aname.
“O batla go sireletsa balelapa la gago,” o tlhalositse jalo.
Gore o kgone go dira seno, o tshwanetse go itlhopha le go itlhokomela – o le kwa gae kgotsa kwa lefelong leo go katosiwang mo go lona bao ba nang le mogare ono.
“Fa e le gore o itlhophile le go itlhokomela o le kwa gae go raya gore o tla tshwanelwa ke go nna mo karolong e le esi fela ya ntlo mo o tla nnang o le mongwe mo go yona o sa kopane le ba lelapa.
Ga go ope yo a tshwanetseng go ka go atumela sekgala sa di-mitara di le tharo.
O tshwane-tse go ijesa; o nne le maswana le dijana tse di tla dirisiwang ke wena o le esi; o nne le ntlwa naboithusetso e e dirisiwang ke wena o le esi, fa go kgonagala; mme o netefatse gape le gore ga o kopane le ope wa ka fa lapeng.“Ngaka ya sekgowa e o e tsamayang kgotsa setheo seo se go thusang ka tsa kalafi se tla go thusa ka melemo e e botlhokwa go go fokoletsa a mangwe a matshwao a mantsi, bogolo jang matshwao a a jaaka go opelwa ke mmele, go fisa mo mmeleng le go opiwa ke tlhogo.
Go na gape le dibitamini tse di siameng tse motho a ka di tsayang go mo thusa go nna a itekanetse,” o tlhalositse jalo.Go botlhokwa gape gore o ikhutse ka tshwanelo le go nwa metsi a a lekaneng kgotsa dino tse di itshekileng go netefatsa gore moroto wa gago le ona o tswe o itshekile.
Batho ba le bantsi ba bolwetse jono bo nang le matshwao a a seng bogale mo go bona ba ka simolola go iku-tlwa botoka morago ga sebaka se se sa feteng beke go latela gore ba itemogele matshwao ano lwantlha, fela go botlhokwa gore motho a ele tlhoko ma-tshwao a gagwe ka kelotlhoko.
Fa o ka bona o nna le matsh waoa tshoganyetso, a a jaaka go retelelwa ke go hema, go opelwa ke mafatlha kgotsa go utlwa o enngwe ke sengwe se se sa tlogeng mo mafatlheng, go tswa madi fa o gotlhola, go tseewa ke sedidi, go tlelwa ke boroko jo bogolo kgotsa melomo kgotsa sefatlhego se simolola go nna le mmala wa legodimo o tshwanetse go letsetsa sejanaga sa tsa tshoganyetso go tla go go rwala kgotsa o sianele kwa bookelong ka gangwe.
Mafelo a go katosa bao ba nang le mogareBao ba sa kgoneng go ka itlhopha mo bathong ba bangwe le go ka itlhokomela ka bobona ba le kwa gae, puso e tlhomile mafelo a a sa duelelweng a go katosa bao ba nang le mogare go ralala le naga gore ba kgone go nna ba bolokesegile le gore ba o tshelang le bona le bona ba kgone go nna ba bolokesegile.Puso ya porofense ya Kapa Bophirima sešweng jaana e phasaladitse maitemogelo a balwetse ka ga mafelotiriso a yona a go beela thoko bao go belaelwang ba na le mogare.Marie Jantjies wa kwa Wi-tzenberg o ne a swetsa ka go tsaya kgakololo ya modiredi wa boitekanelo mme a ikisa kwa lefelotirisong la go beela thoko bao go belaelwang ba na le mogare ka ntlha ya fa a ne a batla go babalela mme wa gagwe yo a nang le dingwaga di le 97 mmogo le bana ba gagwe bao a nnang le bona mo ntlong e le nngwe.
“Ke ne ke tshwerwe sentle tota.
Dijo tsa teng di ne di balola – di ne di le monate go gaisa le tsa kwa gae.
Ke ne ka bona gore ke tlhoka fela go nna le tsholofelo gore ke tla fola.
Ke ne ke tshogile, fela ke ne ke phela ka thapelo mme ka itlwaetsa go phuthologa,” o tlhalositse jalo.“Lefelo leno le kgona go thusa go boloka matshelo a batho!
E tota e le lefelo le le siameng e le ruri,” ga rialo John Arnoldus, yo a neng a itharabologelwa mo bo-lwetseng jwa COVID-19 fa a ne a le kwa lefelotirisong la go beela thoko bao go belaelwang ba na le mogare la kwa Drakenstein.
“Yo mongwe wa ditsala tsa me o ne a itlhaotse a itlhokometse a le kwa lapeng la gagwe fela o ne a palelwa ke go itharabologelwa kanosi.
Ke ne ka mo bolelela gore a ikgolaganye le batho ba ba neng ba ntlhokometse – fa e le gore o batla go itharabologelwa.
Badiredi ba boitekanelo ka fao ba tlhokomelang balwetse ka teng mmogo le ka fao molaodi wa lefelo a laolang lefelo leno – ke selo se se go tiisang mmooko gore o fole,” o tlhalositse jalo.Arnoldus kwa tshimologong o ne a etsaetsega go ka ya kwa lefelotirisong la go beela thoko bao ba nang le mogare ono ka ntlha ya dipuo tsa batho tsa gore fa o ka bo wa ya kwa lefelong leno bolwetse jwa gago bo tla gakala mme kwa bofelong o tla tlhokafalang.
“Ke ne ke solofetse go bona tirelo e e swabisang nko go feta molomo, fela ke ne ka amogelwa ka diatla tsoopedi.
Badiredi ba lefelo leno ke ba rolela hutshe!
Ba ne ba ntlhalo-setsa gore ka ntlha ya fa ke setse ke na le COVID-19 , ga go sa na ope mo lefelong leno yo a ka mphetetsang ka mogare ono,” o tlhalositse jalo.O ka solofela eng kwa lefelo-tirisong la go beela thoko bao ba nang le mogare?Go ya ka puso ya Kapa Bophirima, ditlhokwa tsotlhe tsa gago di rolwa mo magetleng a gago.
O tla fepiwa letsatsi le letsatsi, wa lekolwa fa o santse o itekanetse ke badiredi ba boitekanelo, wa tlhatswetswa diaparo, ba dira gore botshelo jwa gago bo nne bonolo le go dira gore lefelo leo le se nne modumo gore o kgone go itharabologelwa mme o tla isiwa le go busiwa kwa lefelong leo ka sepalangwa ntle le go se duelela.
“Go botlhokwa gape gore o ikhutse ka tshwanelo le go nwa metsi a a lekaneng kgotsa dino tse di itshekileng go netefatsa gore moroto wa gago le ona o tswe o itshekile.”
Fa e le gore seemo sa gago ga se go letle go ka itlhopha le go itlhokomela ka nosi, letsetsa Mogala wa Naga wa Tshoganyetso Mabapi le Mogare wa Corona mo go 0800 029 999 go bona tshedimosetso ka botlalo ka ga lefelotiriso le le gaufi le wena la go beela thoko bao go belaelwang ba na le mogare kgotsa la bao ba nang le mogare.
Re aga setšhaba se ditheo tsa sona tsa puso di sa gogweng ka nko
vukuzenzele unnamed
Khomišene ya Di phuruphutso Ma bapi le go Goga Puso ka Nko nako ya yona mo malobeng e fedile go latela gore e tlhanasele sebaka sa matsatsi a feta a le 1 000 go tloga mo mo tsing oo paki ya ntlha e fileng bopaki jwa yona.
Le fa Monnasetulo wa Khomišene, Motlatsamonna setulo wa Moatlhodimogolo Rre Raymond Zondo a tlhalo sitse gore go na le tlhokagalo ya gore batho ba bangwe ba le mmalwa ba bidiwe go tla go naya bopaki, khomišene eno e setse e le gaufi le go wetsa tiro ya yona.
Tiro eno e botlhokwa thata jaaka e re thusa go baakanya ditshenyo tsa matlho ga di bonwe tse fa e sale temokerasi ya rona e simolola re iseng re di bone.
Le fa Moatlhodi Zondo a ise a rebole pegelo ya gagwe ka seo se fatolotsweng le ditshitshinyo tsa gagwe go Moporesitente, rotlhe re a bona gore khomišene eno e ne e tlhanasetse go le kana kang.
Re na le sebaka sa dingwaga di feta di le tharo re ntse re utlwa batho ba latofatsa ba bangwe ka bonweenwee jwa gore ba ne ba utswa ka makatlanamane.
Re utlwile ka fao go neng go thamu letswa dibilione tsa diranta tsa madi a puso ka goneRe utlwile ka fao ditheo le ditlamo tsa puso tse dintsi di neng di phutlhamisiwa ka teng.Diphiri tse di tswileng mo khomišeneng eno ya go goga puso ka nko ga di a tswa go le mo sephiring, di tswile mo pepeneneng mo di neng di gasiwa ka tlhamalalo gore baagi botlhe ka fa na geng ba iponele le go ikutlwela ka tsa bona.
Naga e leboga go menagane botlhe ba ba neng ba sama gane le tiro ya khomišene eno; botlhe ba ba neng ba phuruphutsha, ba batlisisa le bao ba neng ba boke letsa bopaki jo bontsi jo bo thibang letsatsi; mmogo le dipaki tsotlhe tse dintsi tse di neileng bopaki; le babegakgang ba ba neng ba begela setšhaba ka dikgang tseno ka manontlhotlho; mmogo le babueledi ba ba neng ba goga bopaki jono kwa pele.
Re leboga gape go mena gane batho ba le bantsi, ba ba bangwe ba bona ke ba ba sa itseweng, ba e leng bona ba kgotlhileng motshitshi gore go tlhomiwe khomišene eno.
Batho bano ke bona ba ba utolotseng ditatofatso tseno tsa bonweenwee, ke bona ba ba neng ba ema kgatlha nong le seno, ba ntsha musi ka sekhurumelo le go baka mmudubudu ka ditiragalo tseno ba bangwe ke ba ba leng mo pusong fa ba bangwe ba sa itsewe mme ba dirile seno ka ba ne ba leka go fedisa ditiragalo tseno tsa go goga puso ka nko.
Ke ka ntlha ya matsapa a bona gore jaanong re bo re bua ka khomišene eno e e weditseng tiro ya yona.
Ditiragalo tsa go goga puso ka nko ga di a ikemisa ka botsona.
Di emisitswe ke dikgato tse di tshwaraganetsweng ke maAforika Borwa a a farologaneng, a a dirang mo ditheong tse di farologaneng tsa temokerasi ya molaotheo wa rona.
Ke maikarabelo a rona go nete fatsa gore ditiragalo tseno di ka se tlhole di ipoeleditse le ka motsi ope fela.Mo dingwageng di le tharo tse di fetileng re dirile go utlwagala go samaganan le bonweenwee le ditiragalo tsa go goga puso ka nko.Re ntse re samagane le tiro ya go tsosolosa setheo sa Bothati jwa Bosekisi jwa Bosetšhaba (NPA), sa Tirelo ya Sepodisi sa Aforika Borwa (SAPS), sa Tirelo ya Lekgetho la Aforika Borwa (SARS) le tse dingwe.
Re tlhomile ditheo tse dingwe, tse di jaaka Lephata la Botsamaisi jwa Diphuru phutso mo setheong sa NPA go tšhotšhisa dikgetse tse dikgolo tsa bonweenwee mmogo le Bothati jwa Dikgetse tse di Itlhophileng jwa setheo sa Yuniti ya Dipatlisiso tsa Dikgetse tse di Itlhophi leng (SIU) go sala morago madi a a utswitsweng a puso le go a busetsa mo sekgwa meng seo a utswitsweng mo go sona.
Re tlhabolotse matsholo a rona a go lwantshana le botlhokotsebe ka go tlhoma Tikwatikwe ya Ditirelo tse di Golaganeng tsa go Phuru phutsha Bonweenwee, mme yona e golaganya ditheo tse di farologaneng tsa go disa kobamelo ya molao gore di dirisane mmogo ka go arolelana tshedimosetso le go rulaganya dithulaganyo tsa dipatlisiso le tsa go tšhotšhisa diganana tsa bosenyi.
Re fetotse baeteledipele mo dikgwebong di le dintsinyana tse di botlhokwa tsa puso, mmogo le go simolola ka letsholo la go dira gore seemo sa matlole sa tsona se itharabologelwe le gore di boele sekeng mo diti rong tsa tsona.
Re samagane le go aga mofuta o montšhwa wa Dikgwebo tsa Puso tse mo go tsona go nang le botlho kalehunela, go nang le mai-karabelo e bile e le tsa go ya go ile.
Bontsi jwa tiro eno go santse go samaganwe le yona.
Go na le mo go tsamailweng go gogwa maoto mo tirong e no, mme jaanong tiro eno e lebilwe ka leitlho le le ntšhotšho.Tseo di utololwang le tseo di tla tshitshingwang ke khomišene eno ga go na pelaelo epe ya gore di tla gagamatsa matsapa ano Re solofela gore khomišene eno e tla utolola a mangwe a makoa a re nang le ona mo tsamaisong ya dikgwebo tsa rona a a dirileng gore go nne bonolo gore ditheo tse dingwe tsa puso di gogiwe ka nko.
Seno se tla re thusa gore re kgone go tsaya di kgato tse dingwe go baakanya makoa ano.Le fa re ka re go ile fela jalo ka ditiragalo tsa go goga puso ka nko, boammaruri ke gore bonweenwee jona bo santse bo re rotoletse matlho.
Bogodu le bonweenwee bo santse bo ngangabetse e bile bo tseneletse kwa boteng jwa makala a puso le a poraefete.
Le fa tota ditiragalo tseno di ise di ye magoletsa go ka goga puso ka nko, ditiragalo tsa mothale ono di lomele ditse naga ya rona thata, tsa phutlhamisa ditheo tsa rona le go thibela maAforika Borwa a mantsi dintšhono tse dintsi tse di ka bong di ba tswetse molemo.
Bonweenwee bo setlhogo tota mo bathong ba ba tlhokang thuso, bo tseela batho ba ba tlhokang thuso dilo tse dintsi tseo di ka bong di ba tswetse molemo.
Fano re bua ka ditira galo tsa bonweenwee tse di tlhabisang ditlhong tse di diragetseng mo ngwa geng yo o fetileng fa go ne go ntshiwa dithendara tsa go reka didirisiwa le go duelela ditirelo tse di neng di tshwanetse go re tswela mosola mo go lwantshaneng le leroborobo la COVID-19.
Re tlotse matlere mme ra thibela ditiragalo tsa mothale ono tsa bonweenwee, ra nopola ba ba molato mo diti ragalong tseno le go ba tseela dikgato.
Jono ke bopaki jwa maikemisetso a rona a go tumola bonweenwee.Re ne ra gagamatsa melawanataolo ya setheo sa rona sa Matlole, ra tlhoma tikwa tikwe ya rona ya ditirelo tse di golaganeng tsa go phu ruphutsha bonweenwee le go rwesa Yuniti e e Batli-sisang Dikgetse tse di Itlhophileng (SIU) maikarabelo a mantsi a magolo a go phuruphutsa ditatofatso tsotlhe tse di amanang le dithendara tsa COVID-19.
Re ne gape ra phasalatsa mo inthaneteng dikonteraka tsotlhe tsa dithendara tse maphata otlhe a puso a nang le tsona tse di ama nang le go samagana le COVID-19, e leng seo mo pusong e leng motlholo.
Se ditiragalo tsa go goga puso ka nko se se diri leng ke se segolo thata.
Ditshenyo tse ditiragalo tseno di di dirileng di tla nna le rona dijarajara.
Ka go dirisana re le seoposengwe, re setse re simolotse go baa kanya mo go senyegileng.
Re setse re simolotse go aga sešwa le go tsosolosa mo go phutlhameng.
Re ka solofela gore se Khomišene e Monnasetulo wa yona e leng Moatlhodi Rre Zondo e tla se atlho lang se tla nna le mosola o mogolo mo go gagama tseng dikgato tseno tsa rona.
Di tla re naya tšhono ya gore re tswe tuu mo ditiragalong tsa go goga puso ka nko.
Tsela e santse e le e e motsopodia, le dikgwetlho go santse go tlhokagala gore re thulana le tsona ka tlhogo.
Le fa go le jalo, re samagane le go dira gore re nne le setšhaba se se sena ng bonweenwee le ditira-galo tsa go goga puso ka nko.
Thusa batho gore ba se ipolaye
Allison Cooper
Ke batho ba bantsi ba ba tlhoka falang ka go ipo laya go gaisa ba ba tlho kafalang ka ntlha ya Mogare wa Lebolela teng, malaria, bolwetse jwa kankere ya letswele, dintwa le dipolao tse e seng tsa maikaelelo.
Seno ke go ya ka dipa lopalo tse di sa tswang go phasaladiwa sešweng jaana ke Mokgatlho wa Lefa tshe wa Merero ya Boiteka nelo (WHO) tse di bo ntshang gore batho ba feta 700 000 ba tlhokafala ngwaga o mongwe le o mongwe ka ntlha ya go ipolaya seno se raya gore mo bathong botlhe ba ba tlhokafalang, a le mongwe mo gare ga ba le 100 ke yo a ipolaileng mme seno se raya gore mo disekoneng tse dingwe le tse dingwe di le 40 go tlhokafala motho a le mongwe.
“Re ka se kgone go itshokelago bona batho ba ipolaya – e bile ga re kitla re itlhokomo losa selo seo,” ga realo Ngaka Tedros Adhanom Ghebrey esus, Mokaedikakaretso wa WHO.“Go tlhokafala ga motho a le mongwe fela ke tatlhegelo e e seng kana ka sepe.
Jaanong re etse tlhoko thata maemo a go thibela go ipo laya ga batho, segolo jang ka ntlha ya fa re sale re aparelwa ke Leroborobo la Bolwetse jwa Mogare wa Corona, mo batho ba bantsi ba nang le ditlhaloganyo tsa go ithwesa kgole go latela gore ba latlhe gelwe ke ditiro, ba gosomele mo mathateng a ditšhelete le go se tlhole ba kopana le batho ba ba ba tlhaloganyang,” o tlaleleditse jalo.Letsatsi la go Keteka Dikgato tsa go Thibela go IpolayaLetsatsi la go Keteka Di kgato tsa ditiragalo tsa go Thibela go Ipolaya le thankgolotswe ka la bo 10 Lwetse 2003 ke Mokgatlho wa Boditšhabatšhaba wa go Thibela Ditiragalo tsa go Ipo laya (IASP).Maitlhomo a ona ke go thibela gore batho ba se ipolaye le gore batho ba se nne le ditlha loganyo tsa go ipolaya, go imolola batho boima jo ba bo jarileng le go tlhoma foramo e mo go yona go nang le diru tegi, dingaka tsa malwetse a tlhaloganyo, batlhankedi ba ba thusang batho ba ba nang le mathata, batho ba ba ithaopileng go nna le seabe mo foramong eo mmogo le batho ba ba fetileng mo mathateng a go ipolaya.
Go ya ka Setlhopha sa Aforika Borwa sa Merero ya Kgatelelo ya Maikutlo le go Ikgalala (SADAG), letsatsi le lengwe le le lengwe go reko tiwa ditiragalo di le 23 tsa go ipolaya mmogo le ditiragalo tse dingwe gape tse dikgolo tsa go leka go ipolaya di le 230 mo nageng ya Aforika Borwa.
“Go bua ka ditiragalo tsa go ipolaya e santse e le moilwa mo setšhabeng sa rona ga go motho yo a batlang go bua ka kgang eno; ga go motho yo a itseng gore go tshwanetswe go buiwe jang ka yona mme e bile batsadi bona ga ba batle go bua sepe ka kgang eno le bana ba bona go nne ba tshaba gore e ka neela bana ba bona ditlha loganyo tse di maswe.
Le fa go le jalo, ntlha eno e botlhokwa thata mo setšhabeng, mme re bona botlhokwa jwa yona ka megala e mentsi e batho ba re letsetsang yona letsatsi le lengwe le le lengwe mabapi le ntlha eno,” ga rialo Ca ssey Chambers, Mokaedi wa Mafelotirelo a SADAG.“Fa batho ba le bantsi ba na le kitso fa go tla mo ditiragalong tsa go ipolaya mme ba itse gore ba ka batlela motho yo mongwe thuso kae pele ba ka ja nkabo, re ka kgona go fokotsa dipalo tsa batho ba ba ipolayang,” o tlhalosa jalo.
Matshwao a a ka bontshang gore motho o batla go ipolaya :l Fa motho a bua ka go ipolaya, go tlhokafala kgotsa go inyeletsa.l Fa motho a na le phisegelo e kgolo ya go tlhokafala kgotsa a nagana fela ka go tlhokafala.l Fa motho a fana ka dithoto tsa gagwe tse di botlhokwa.
l Fa motho a bonagala a na le kgatelelo ya maikutlo, jaaka go fela pelo, go tlhoka tshepo, a itlhaola mo bathong ba bangwe, a sa je kgotsa a sa robale e bile a sa tlhole a na le lerato mo dilong tseo a neng a tlwaetse go di dira.
l Fa motho a setse a wetse ka fa nkgong kgotsa mo diritibatsing.l Fa motho a rata go bua a re mo isagong o tla bo a sa tlhole a na le lona mo botshelong.
l Fa motho maitsholo a gagwe a fetoga mo go gagamatsang.
l Fa motho a baakanya mathata a mo malo beng a neng a itlhokomo-lositse ona.
Fa e le gore o tlhoka thuso kgotsa mongwe yo o mo itseng o tlhoka thuso, ikgolaganye le mogala o o dirang bosigo le motshegare wa batho ba ba nang le mathata wa SADAG mo go 0800 567 567.
MISA ke kgatisosemmuso ya mothalateropo ya katlego
More Matshediso
Go golela mo lelapeng le le ikgonereng, le ete letswepele ke mosadi yo o sa nyalwanag e bile a sa dire go ka nna le kgoreletso fela ga go a ka ga thibela Vele Mukhodiwa go sala morago toro ya gagwe ya go nna motha lateropo.
Mukhodiwa, yo o tswang kwa motseng wa Luheni mo Mmase paleng wa Selegae wa Thulame la mo Limpopo, o bone gerata ya batšhelara go Bothala Teropo le Kgaolo kwa Yunibesithing ya Venda ka 2016.
Ke mongwe wa baamogedi thuso ba lenaane la Dialogane tsa Bašwa tsa Kemedi ya Tshegetso ya Mafaratlhatlha a Mmasepala (MISA), eo e ikaelelang go neelana ka maitemogelo le bo-gakolodi go tiro go diaologane tseo di ikatiseditsweng maphata a a maleba a setegeniki gore di kgone go kwadisiwa jaaka diporofešenale.MISA ke karolo ya puso ya bosetšhaba mo teng ga Lefapha la Pusotshwaraganelo.
E tlhami-lwe ka Motsheganong 2012.
“Morago ga go digela maremat lou ka 2008, ke ne ka ikhut sa ngwaga ke santse ke batla gore ke tlile go duelela jang dituelo tsa yunibesithi,” go rialo Mukhodiwa.
Ka 2010, o ne a ikwadisa kwa Yunibesithing ya Johannesburg fela matlole a seka a mo letla go digela ngwaga wa ntlha mme a tlogela.Ngwaga o o latelang, a ikwadisetsa khoso ya Boenjenere jwa tsa Motlakase N3 kwa kholetšheng ya selegae mme a lemoga gore ga a e rate.
O ne gape a simolola go romela dikopo kwa diyunibesithing ka tsholofelo ya go bona dithuso ka madi.
Ka lesego, yunibesithi ya Ve-nda ya amogela kopo ya gagwe mme a simolola go ithute la Gerata ya Bothala Teropo le Kgaolo ya gagwe ka 2012.
“Sekema sa Bosetšhaba sa Thuso ya Matlole go Baithuti se dueletse dithuto tsa ngwaga wa ntlha mme MISA ya tla ka basari fa ke dira ngwaga wa bobedi le go ntshegetsa go fi-tlha ke digela khoso ya me ka 2016,” a rialo.
Basari e ne e duelela ditlhoko tsa gagwe tsotlhe tsa thuto, go tsenyeletsa tuelo ya thuto, dibuka, manno le dijo.
Ka 2017 Mukhodiwa o ne a simolola ikatisetsotirong kwa Mmasepaleng wa Selegae wa Prince Albert mo Lefapheng la Dikgwebo le Ditirelo tsa Baagi.
“Ga go kitla go nna thari go fitlhelela se o se batlang mo botshelong.
O tshwanetse go dira tsotlhe tse di mo matleng a gago go fetola boemo le go tokafatsa maemo a gago a botshelo,” go rialo Mukhodiwa.Lenaane la Dialogane tsa Ba-šwa la MISA le na le dialogane tsa bašwa di le 70 gajaana, go tsenyeletsa bathala teropo le kgaolo ba le 31, baenjenere ba motlakase ba le 24, baenjenere ba tsa ditsela le maborogo ba le 12 le batsamaisi ba khunyelo le porojeke ba le bararo.
Botlhe ba mo dimmasepaleng go ralala diporofense di le robongwe jaaka karolo ya lenaane.
Motlhankedimogolo wa namaosatshwere wa MISA, Ntandazo Vimba, o rile kantoro ya gagwe e tlhaloganya tlhoko e e masisi ya baenjenere le dikgono go tikologo ya kago mo Aforika Borwa.
“Ga re batle fela bašwa bao ba nang le dithutego go dithupiso tseno, fela re tlhoka go netefatsa gore ba na le katiso e e lemogiwang boditšhabatšhaba le gore ke diporofešenale tse di ikwadisitseng,” Vimba a rialo.“Dimmasepala tsa rona di tlhoka diporofešenale thatathata.
Re na le boikarabelo jo bogolo go dira pusoselegae ya porofešenale, ka maiteko a rona a go aga bokgoni,” a tlaleletsa .
Batsadi ba ya go tlhopha kwa ditlhophong tsa SGB
BAtSADI ba na le tšhono ya go tshameka karolo ya boetapele go bolaodi jwa dikolo tsa setšhaba ka maikaelelo a go tokafatsa maemo le go dira sekolo lefelo le le botoka go bana ba bona.
Ditlhopho tsa Lekgotla taolo la Sekolo (SGB) di tlile go tshwarwa ka Mopitlwe mme batsadi ba kopiwa go tsaya karolo ka matlhagatlhaga mo thutong ya bana ba bona.
Ditlhopho di tlile go tshwa-rwa mo dikolong tsotlhe tsa setšhaba go ralala naga.
Tona ya Thuto ya Motheo Angie Motshekga o rile seno ke tsamaiso e kgolo ya ditl hopho mo nageng, kwa ntle ga ditlhopho tsa puso tsa selegae le tsa bosetšhaba.
“Ditlhopho tsa SGB di tlhagisa kutlwisiso e matla ya beng ba setšhaba.
Tiro ya dikolo e na le go tokafala fa batsadi ba tsaya karolo ka matlhagatlhaga le go nna le kgatlhego mo mererong ya sekolo.”O rile di SGB di na le karolo e kgolo e ba e tshamekang ya go lolamisa dikgatlhegelo tsa baamegi botlhe go tshegetsa maikaelelo a a tshwanang a go fitlhelela diphitlhelelo tsa thuto tse di siameng tseo di arabelang ditlhoko tsa baagi le tlhabololo ya ikonomi.SGB ke kemedi ya maphata otlhe a baagi go tsenyeletsa batsadi, barutabana, badiri bao e seng barutabana le barutwana.
Nako ya kantoro go maloko a SGB ke dingwaga di le tharo.
Dithata go laola dikolo Molao wa Dikolo wa Aforika Borwa o neela makgotlataolo dithata tse di bonalang go laola dikolo jaaka karolo ya dipopegokgolo tsa temoke-rasi.
Ka go tsaya karolo go tsa maiso ya ditlhopho, batsadi ba netefatsa gore sekolo se diragatsa dikgatlhegelo tsa bana ba bona.
Le fa maloko a lekgotlataolo a sa tlhoke go nna le dithute-go tsa semmuso, batsadi ka dikgono go bolepanyabuka, palotlotlo le ditirelo tsa se-molao segolobogolo, le bao ba nang le kgatlhego le lerato go thuto ba gwetlhiwa go tsenela ditlhopho.
Baamegi bao ba latelang ba ka tlhophiwa go nna SGB:
• Batsadi ba barutwana ba sekolo.
• Barutabana ba sekolo.
• Maloko a badiri fa sekolong bao e seng barutabana.
• Barutwana ba sekolo se
segolwane.
Ditiro tsa lekgotla taolo ke dife?• Go swetsa ka ga pholisi ya kamogelo mo sekolo.
• Go swetsa ka pholisi ya puo mo sekolong.• Go swetsa gore ke ditumelo dife tsa sedumedi tseo di tla latelwang mo sekolong.
• Go tlhama molaotheo le polelo ya maikaelelo.
• Go tlhama thulaganyo ya maitsholo go barutwana eo e tla laolang ditsamaiso tsa kgalemo.
• Tsamaiso ya tekanyetsokabo le ditšhelete.
• Go atlenegisa thapo ya badiri.
• Go tshegetsa mogokgo, barutabana le badiri ba bangwe.tHUtO
Lefapha la Merero ya Selegae le lwantsha mela
More Matshediso
Lefapha la Merero ya Selegae le tsenya mo tirisong leanotiro la go netefatsa fa baagi ba sa senyegelwe ke nako mo me leng.
Go ya ka Tona ya Merero ya Selegae Malusi Gigaba mela e meleele e ne e tlholwa ke thologelo e e kwa godimo ya baagi, dikantorobogorogelo tse dinnye, matsapa a boeteledipele le go tswalwa ga dikantoro ka bo Lamatlhatso.
Go baakanya mathata a, Lefapha le dirile dipatlisiso labo la tsaya tshwetso ya go bona gore ke dikantoro dife mo mafelong afe tseo go tlhokegang gore go tokafadiwe thebolotirelo mo go tsona.
“Re tla tsenya mo tirisong le naane la go tlhola kgotsofalo ya baagi, re lolamise le borakanelo jwa tlhaeletsano le go tlhomamisa gore bo dira ka tshwanelo, re bone tharabololo mabapi le baagi ba ba etelang dikantoro ba sa solofelwa le go oketsa sebaka sa dikanto robogorogelo, re tlhomamise le kgonagalo ya go tsenya mo tirisong dithulaganyo tse di ntšhwa tsa go theogela, re lebagane le dithulaganyo tse di bokoa, re goletse le diketelo tse di sa begiwang tsa batsama isibagolo mo dikantorong, re tokafatse kelelo ya tiro gape re tokafatse tsela ya tlhaeletsano le baagi,” go tlhomamisa Tona.
Maanotiro ano, a tlile go tsengwa mo tirisong e le ditha rabololo tsa pakakhutshwe le tsa pakatelele.
Tona o tlhalositse fa dikgwe tlho tseno di ka se rarabolo lwe ka tsela ya go dira o fetisa fela tiro mme o ikuetse mo setšhabeng gore se nne le bopelotelele fa lefapha le semeletse go tsenya ditharabololo tseno mo tirisong.
“Re ikemiseditse tota go dira bojotlhe jwa rona go khutlisa mela le fa re ntse re itemogela matsapa le dikgwetlho tsa maemo a loago”, go bua Tona Gigaba.
Pele ga kitsiso ya maanotiro ano, lefapha le ne la rebola thu-laganyo ya go tlhatlhoba gore ke tsela efe e e maleba ya go tsamaisa le go laola mela le go tokafatsa ditirelo tsa yona.
Pego e tlhagisitse fa dithulaganyo tse di bokoa, kelelotiro e e sa lolamang le mesolatogamaano ya tlhaeletsano e e sa rulagangwang sentle e le tsona tse di tlogelang baagi ba sa kgotsofala le mela e meleele.
Go ya ka Tona, mabaka a a latelang a okeditse mathata le go feta:■ Tsamaiso e e bokoa mo dikantorong tse dingwe.
■ Tiriso ya badiredi ka tsela e e senang mosola.
■ Tlhokego ya thulaganyo ya go tsenya kopo pele o iponatsha kwa dikantorong.
■ Tsela e e sa lolamang ya go laola mela.
■ Go tlatsiwa ga diforomo ga bedi mo dipampiring le mo khomphutheng.
■ Phatlalatso e e sa lekaneng ya dikantoro go ya ka mafelo.
■ Tshedimosetso e e fosage tseng ka ga go fedisiwa ga dibukana tse ditala tsa makwaloitshupong.
■ Matshwao a a fosagetseng mo dikantorong.
Go na fela le dikantoro tsa merero ya selegae di le 184 fela tse di dirisang thulaganyo eo e tlhokang gore baagi ba ye kwa go tsona go bona ditirelo mmogo le ditsha tsa go direla di le 411 go ralala naga.
Ke dikantoro di le 184 fela kwa go tsengwang dikopo le kwa go latiwang ga dikarataitshupo le dipaseporoto.
Lefapha le lokisa le go tokafa tsa dikantoro tse di latelelang baagi gape le netefatsa gore di tla phatlaladiwa go ralala Aforika Borwa fa ngwaga wa 2018 o tsena mo pakeng ya bobedi.
A O NE O ITSE?
Fa e sale ka thebolo ya dikarataitshupo ka ngwaga wa 2013, dikantoro tsa Merero ya Selegae di setse di fane ka dikarata di feta dimiliyone di le robongwe.
Aforika Borwa e na le maikarabelo a go tsenya bašwa sekolo
More Matshediso
Tona ya Lefapha la Thu to e Kgolwane le Kati so Naledi Pandor a re Aforika Borwa e na le bokgoni jwa go tlamela ka dibasari bana ba ba tswang mo malapeng a a humanegileng le ba ba tswang mo malapeng ao a iponelang letseno le le kwa tlase go bona thuto mo diyunibesiting le mo dikholejeng tsa Thuto le Kati so ya Tiro ya Matsogo le ya Setegeniki (TVET) ka 2018.
Tona Pandor o rile ke maikara belo a naga go tshegetsa bahuma negi mmogo le malapa ao a leng mo tlalelong go gaisa.
O buile seno mo kopanong ya bobegakgang mo a neng a rebo la lenane la tsamaiso ya thuto e kgolwane e e sa duelelweng mo Aforika Borwa.
Tona Pandor o tsibositse se mmuso gore puso e beeleditse madi a mangwe gape a le kana ka R7.166 bilione go tlamela ka dibasari go bana ba ba tswang mo malapeng a a humanegileng le ba ba tswang mo malapeng ao a amogelang letseno le le kwa tlase go ya diyunibesiting le dikhole jeng tsa TVET monongwaga.
Tona Pandor o tlhomamisitse gore go beetswe kwa thoko R4.581 bilione go isa sekolong baithuti ba ba falotseng go ya diyunibesiti mme R2.585 bilione e beetswe baithuti ba ba yang dikholejeng tsa TVET.
Ka ngwaga wa 2017 puso e begile gore thuto e kgolwane e tla nna mahala go baithuti ba ba dikobo dikhutshwane le ba ba tswang mo malapeng a a amo gelang letseno le le kwa tlase ga R350 000 ka ngwaga.
Baithuti ba tla tshegediwa go tswa mo sekemeng se se atolosi tsweng sa dibasari, seo se tsenang mo legatong la sekema sa mo malobeng sa kadimo le bontlha bongwe jwa dibasari seo se neng se neelwa ke Sekema sa Bosetšha ba sa Thuso ya Ditšhelete tsa Thuto mo Baithuting (NSFAS).
“Motheo wa madi a a abelwang NSFAS go tshegetsa baithuti ba diyunibesiti le dikholeje tsa TVET ba ba humanegileng le bao ba tswang mo malapeng a a amogelang letseno le le kwa tlase a tla okediwa go tloga go R9.849 bilione ka ngwaga wa 2017/18 go ya go R35.321 bilione ka ngwaga wa 2020/21.
Seno se tlhalosa tlhokego ya thulaganyo e e tokafaditsweng e bile e dira sentle mo tsamaisong ya NSFAS.
Ka jalo re abelane ka madi a mangwe gape a le kana ka R105 milione mo pakeng ya Letlhomeso la Ditshenyegelo tsa Pakagare (MTEF) go thusa NSFAS go oketsa le go matlafatsa mothamo wa thulaganyotsamai so ya yona,” go rialo Tona.
Baithuti ba ba falotseng, mo dingwageng tsotlhe tsa fa ba tla bo ba ithuta, ba ba ikwadiseditse ng makwalo a bosetšhaba (thuto ya ditiro tsa diatla) le manane a thuto mo dikholejeng mo dikho lejeng tsa botlhe tsa TVET ba tla amogela dibasari tsa go duelela dithuto le didirisiwa tsa go ithuta.
Koketso mo matloleng a ngwaga wa 2018/19 e tla netefa tsa fa baithuti ba le 458 875 ba tla amogela dibasari.
Baithuti ba dikholeje tsa TVET ba le 50 480 bao ba fitlhele tseng ditlhokego tsa go duelelwa dipalangwa, go duelelwa madulo le go duelelwa dijo le bone ba tla tshegediwa, fa ba bangwe ba le 82 600 ba tla fiwa matlole a go duelela dipalangwa tsa go ba tlisa sekolong.
Tona o rile matlole a a tlileng go rebolwa a mašwa a solofe tswe go tshegetsa baithuti ba le 83 200 mo dikgaleng di le 208 000 (40%) tse di leng teng tse dintšhwa tsa go ikwadisa mo diyunibesiting ka ngwaga wa 2018.
Aforika Borwa e tsena mo kgatong ya boraro
vukuzenzele unnamed
Moporesidente Cyril Ramaphosa o itsisitse gore Aforika Borwa e tla tsena mo kgatong ya boraro go tloga ka la 1 Seetebosigo 2020 – ka go bula bontsi ba makala a ikonomi le go tlosa palo ya dithibelo tsa motsamao wa batho.
Fa a bua le setšhaba pejana ka ga tswelopele mo togamaanong e e baakantsweng ya maemo a a masisi a Aforika Borwa a go laola go anama ga mogare wa COVID-19, Moporesitente a re naga e tla nna le mekgwa e e farologaneng go mekana le dikgaolo tse di nang le maemo a a kwa godimo go gaisa a tshwaetsego le phetalano.
Mafelo ao mo go ona tshwaetsego ya COVID-19 e leng kwa godimoDikgaolo tseno di supilwe e le mafelo a a nang le tshwaetsego e e kwa godimo ya bolwetse jwa mogare wa corona.
Tsona di tsenyeletsa ditoropokgolo tse di latelang:: City of Tshwane City of Johannesburg Ekurhuleni eThekwini Nelson Mandela Bay Buffalo City le Cape Town.Dikgaolo tse dingwe tse di supilweng e le mafelo a a nang le tshwaetsego e e kwa godimo ke didika tsa bommasepala tsa West Coast, Overberg le Cape Winelands kwa Kapa Bo-phirima, sedika sa Chris Hani kwa Kapa Botlhaba, le sedika sa iLembe kwa KwaZulu-Natal.Lefelo le le nang le tshwaetsego e e kwa godimo ke fa go na le go feta batho ba le batlhano ba ba tshwaetsegileng go batho ba le 100 000 kgotsa fao ditshwaetsego tse dintšhwa di oketsegang ka lobelo.
Go mekana le mogare mo dikgaolong tseno, puso e tla tsenyatirisong ditsenogare tse di tseneletseng tseo maikaelelo a tsona e leng go fokotsa palo ya ditshwaetsego tse dintšhwa.“Re tlile go dirisa mekgwa e e oketsegileng ya patlisiso, taolo ya mogare le tsamaiso.
Re tla neela lefelo le lengwe le le lengwe le le nang le tshwaetsego e e kwa godimo setlhopha sa leruri sa badiri ba ba nang le maitemogelo,” Moporesitente a rialo.Setlhopha seno se tla tse-nyeletsa dingaka tsa kanamo ya malwetse, dingaka, baoki, badiri ba tsa boitekanelo jwa baagi, baitseanape ba boite-kanelo jwa baagi le ditirelo tsa tshoganyetso tsa boitekanelo, di tshegediwa ke baitseanape go tswa kwa nageng ya Cuba.“Re tla gokaganya mafelo a tshwaetsego e e kwa godimo le ditirelo tsa tlhatlhobo, mafelo a phapho, mafelo a tswalelo, kalafi, malao a bookelo le go gata motlhala bao ba kileng ba kopana le batho bao go fitlhetsweng ba tshwaetsegile.“Fa go ka tlhokega, karolo nngwe le nngwe ya naga e ka busediwa mo kgatong ya bone kgotsa ya botlhano fa go anama ga tshwaetsego go sa nne ka fa tlase ga taolo le fa re dirile ditsenogare mme go na le kotsi ya gore didiriswa tsa rona tsa boitekanelo di tlala go feta selekano,” a rialo.Mafelo a a nang le tshwaetsego e e kwa godimo a tla sekasekiwa gangwe le gape mo sebakeng sa morago ga dibeke tse dingwe le tse dingwe di le pedi, mme seno se tla diriwa go ikaegilwe ka lebelo leo mogare ono o golang ka lona.Go bulwa ga ikonomiGo tsena mo kgatong ya bo-raro fa e sale Seetebosigo a roga, go raya gore makala a le mantsi a ikonomi a boela sekeng, mme seno se tla bo se ikokotletse ka go obamela ditsamaiso tsa boitekanelo tse di gagametseng le melao ya go katogana.
Badiredipuso ba le bantsi le bona ba boetse tirong go ya ka metheo ya Molao wa Pabalesego le Boitekanelo kwa Tirong jaaka e kaelwa ke Lefapha la Tirelo tsa Setšhaba le Tsamaiso, le dira mmogo le mafapha a mangwe a puso.
Ditsamaiso le maano a lefelotiroFa makala a mangwe a mantsi a ikonomi a bulwa, puso e tla ikaega ka ditumelano tsa tirisano tse e di utlwanetseng le batshameka karolo botlhe ba ba botlhokwa tse di ka ga go samagana le mabaka a a botlhokwa a a ka ga dikotsi tsa kwa mafelong a tiro le a a ka bakang dikgore-letso magareng ga badiri le setšhaba.
“Ka jalo re tla konosetsa palo e le ntsinyana ya ditsa-maiso mo makaleng mme re tla kopa khamphani e nngwe le e nngwe go tlhama leano la lefelotiro pele e bulwa gape,” a rialo.Go ya ka maano ano, dikhamphani di tla tlhoka go tsenya dikgato tsa ite-kanelo le sekgala sa kamano le didiriswa; ba tla tlhoka go tlhatlhoba badiri letsatsi le letsatsi fa ba tla tirong, ba beele kwa thoko bao ba ka bong ba tshwaetsegile le go dira dithulaganyo tsa go ba tlhatlhoba.
“Gape ba tlhoka go thusa ka dikgato tsa go gata motlhala bao ba kopaneng le bao ba tshwaetsegileng fa badiri ba fitlhelwa ba na le mogare.
Ka ntlha ya bokoa jwa bona, badiri botlhe bao ba nang le dingwaga di feta 60 le bao ba nang le malwetse a a jaaka bolwetse jwa pelo, bolwetse jwa sukiri, bolwetse jo bo sa foleng jwa mafatlha le kankere ba tshwanetse sentle sentle ba nne kwa gae,” go bua jalo Moporesitente.
Badiri bao ba kgonang go dira ba ntse ba le kwa gae ba tshwanetse go letlwa go dira jalo.Go ikaegile ka dikgato tseno, batlhagisi botlhe, dimaene, kago, ditirelo tsa ditšhelete, ditirelo tsa boporofešenale le kgwebo, thekenoloji ya tshedimosetso, ditlhaeletsano, ditirelo tsa puso le ditirelo tsa bobegakgang, di butswe go tloga ka la bo 1 Seetebosigo 2020.
Dithulaganyo tse di maleba tsa dikgato tsa go bulwa di tlhokwa go tsenngwa ti-risong go lefelotiro lengwe le lengwe.
“Dikgwebo tsa marekelo-magolo le a diaparo a tla bulwa ka gotlhe, go tsenye-letsa mabenkele, di-spaza le barekisi ba mo mebileng.Kgwebo ka inthanete e tla nna e butswe.
Makala a mangwe a a ntseng a butswe, a a jaaka temothuo le dikgwa, dilwana tsa botlhokwa, di-tirelo tsa bongaka, tlhagiso ya dijo le tlhagiso ya dikuno tsa itekanelo, a tla nna a butswe ka gotlhe,” a rialo.
Ditiro tsa ikonomi tse di nang le kgonagalo e e kwa godimo ya go anamisa mogare di tla nna di tswaletsweDitiro tsa ikonomi tse di nang le kgonagalo e e kwa godimo ya go anamisa mogare di tla nna di tswaletswe.
Tseno di tsenyeletsa:
• Ditirelo tsa mafelo a dijo, tsa dibara le tsa mareki-setso a bojalwa, ntle le di-tirelo tsa go isetsa moreki dijo kgotsa tsa gore moreki a tle go itseela otara ya gagwe ya dijo ka boene.• Ditirelo tsa mafelo a marobalo le tsa maeto a selegae ka sefofane, ntle le tsa maeto a kgwebo, ao a tla tsenngwang tirisong mo matlheng a a tla itsiseweng.• Ditirelo tsa dikhomferense, tsa ditiragalo, tsa ditiro tsa boitapoloso le tsa metshameko.• Ditirelo tsa tlhokomelo ya batho, go tsenyeletsa ditirelo tsa ntlafatso ya meriri le ya mmele.Motsamao wa batho le thekiso ya nnotagiBatho ba tla kgona go ika-tisa nako nngwe le nngwe mo letsatsing, fela eseng ka ditlhopha.
Melaokiletso ya taolo ya nako ya motsamao wa batho e tla khutlisiwa.“Nnotagi e ka rekiswa go nowa kwa gae fela ka fa tlase ga maemo a a gagametseng, ka matsatsi a a rileng le ka diura tse di lekanyeditsweng.
Dikitsiso mo ntlheng eno di tla dirwa fela fa dipuisano di weditswe le lekala leno ka ga maemo a a farologaneng,” go rialo Moporesitente.
Thekiso ya dikuno tsa motsoko e tla nna e sa letlele-lwa mo kgatong ya boraro, ka ntlha ya dikotsi tse di amanang le go tsuba.“Dikopano tsotlhe di tla nna di sa letlelelwe, ntle le diphitlho ka palo e e sa feteng 50 ya batho kgotsa dikopano kwa lefelotirong tebang le mabaka a tiro,” a rialo.Baagi ba solofele go tlhatloga ga ditshwaetsegoMoporesitente Ramaphosa a re, mo dipaakanyetsong tsa koketsego e e solofetsweng ya ditshwaetsego tsa COVID-19 mo nageng, bokana ka malao a bookelo a le 20 000 a baakantswe le go baakanyediwa go dirisetswa dikgetse tsa bao ba nang le COVID-19, le maokelo a nakwana a le 27 a agiwa go ralala naga.“Palo ya maokelo ano a sia-metse go amogela balwetse ba mogare wa corona.” Moporesitente a re puso e lebogela tiro e e tsweletseng go dirwa ke badiredipuso, bogolosegolo bao ba leng kwa pele mo ntweng kgatlhanong le COVID-19.
“Pabalesego ya badiri botlhe, go tsenyeletsa badiredi-puso, ke ntlha e e re tlhobae-tsang.
Re tla tswelela go dira matsapa otlhe go neelana ka didiriswa tsa itshireletso go netefatsa gore mongwe le mongwe o babalesegile fa a le kwa tirong.“Se se botlhokwa mo go rona ke go fokotsa tšhono ya tshwaetso ya mogare le go dira tikologo e e babalesegileng,” a rialo.
Maele a o ka a latelang go efoga go ka tshwaetswa ke bolwetse jwa mogare wa corona »Nna kwa gae ka moo o ka kgonang.
»Gakologelwa go katoga batho ba bangwe.
»Apara maseke wa gago wa go hema.
»Tlhapa diatla tsa gago ka metsi a sesepa.
Tlhapa bokwantle jwa matsogo a gago, magareng ga menwana le ka fa tlase ga dinala.
Ka gale tlhapa diatla tsa gago ka metsi a sesepa pele o ja le fa o tswa kwa ntle.
»Tswalela molomo wa gago ka thišu fa o gotlhola kgotsa o ethimola.
Efoga go itshwara sefatlhego ka diatla tse di leswe ka nako tsotlhe.
»Senka thuso ya kalafi fa o sa ikutlwe sentle.
Ma tshwao a a tlwaelegileng a COVID-19 mo mmeleng a tsenyeletsa go gotlhola, go elela ga mamina mo dinkong, letshoroma le go retelelwa ke go hema.
Fa o itemogela nngwe ya matshwao ano, senka kalafi ka bonako.
Go bona tshedimosetso ka botlalo letsetsa mogala o o dirang bosigo le motshegare wa Setheo sa Bosetšhaba sa Malwetse a a Tshelanang mo go 0800 029 999 kgotsa tsena mo go www.health.gov.za le mo go www.nicd.ac.za
Tla re babaleleng le go tshegetsa bana ba rona
vukuzenzele unnamed
Letsatsi la Boditšha batšhaba la go Keteka Pabalesego ya Bana, leo le ketekiwang ka la bo 03 Seetebosigo go ralala le lefatshe le lemosa batho ka ditshwanelo tseo bana ba nang le tsona le tlhokomelo eo e ba siametseng.
Jaaka go le matshwanedi, ka lona letsatsi leo, go ketekiwagape le Letsatsi la Lefa tshe ka Bophara la Dinaga kopano (UN) go Keteka Seabe sa Batsadi, mo go ketekiwang maikano a batsadi le batlhokomedi ba bana mo go netefatseng gore ba nna le tlhokomelo e e siameng mo baneng.Ke rata go ka leboga dimilionemilione tsa batsadi, bokoko le bontatemogolo mmogo le batlhokomedi ba bana go ralala le naga ya Aforika Borwa ba ba tswelelang go nna le seabe se se botlho kwa mo go godiseng baagi ba naga eno ba ba potlana.
Thotloetso, tshegetso le pabalesego e bana ba e bonang mo batsading ba bona le mo batlhokomeding ba bona e botlhokwa thata mo bokamosong le mo go direng sentle ga ngwana.Ka la bo 01 Seetebosigo 2020 naga e ne ya tsena mo kgatong e ntšhwa ya go lwantsha na le mogare wa corona.
Ditiragalo di le dintsinyana di ne tsa boela sekeng, tse di tsenyeletsang le tsa go bula dikolo ka makgaokgao.
Re itlhalositse gore dikgato tsa rona di tla ikaega ka di kgato tse di seng mo lebe long, re sekegela tsebe le go tlhabiwa botlhale ke dikeletso tsa borasaense le go gogwa kwa pele le ke seo re se bonang se diragala mmogo le go sekegela tsebe maikutlo a bannaleseabe botlhe.
Mo dibekeng tse di fetileng di le malwanyana, jaaka re ne re ipaakanyetsa go boela kwa sekolong, re ne ra nna le dipuisano di le telele tse di tseneletseng le botlhe ba ba nang le seabe mo lekaleng la thuto.
Tseno di re butse matlho gore re tseye dikgato dife mo go samaganeng le ntlha eno e e matswakabele e e nang le dikgwetlho di thiba letsatsi eno.Bannaleseabe ba le mmalwanyana – go tsenyeletsa barutabana le batsadi – ba tlhagisitse matshwenyego a bona ka ga maemo a go ipaakanya mo dikolong di le dintsi.
Re ba utlwile, re itumelela ditshwaelo tsa bona mme e bile re tsaya dikgato go rarabolola ma tshwenyego a ba nang le ona mmogo le go tsibogela ditshitshinyo tsa bona.Go a tlhaloganyega gore batsadi ba le bantsi ba bana mmogo le batlhokomedi ba bana ba na le megopolo e le mentsi ka ga go bulwa sešwa ga dikolo maemo a ntse jaaka a le.
