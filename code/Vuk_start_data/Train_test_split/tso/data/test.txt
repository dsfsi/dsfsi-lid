Vatluri va milawu a va khomiwi ni ku yisiwa ekhoto ntsena; va tlhela va fanele ku lahlekeriwa hi rifuwo leri va ri kumeke hi vugevenga.
Ka ha ri ni mpfhuka wo leha ku wu famba, naswona ku ni ntsengo lowukulu wa timali ta mfumo leti yiviweke leta ha faneleke ku kumiwa.
Kambe SIU na Huvo yo Tengisa yo Hlawu leka va endle masungulo lamanene, kutani ndzi ni ku tshemba leswaku ku ta va ni ku humelela ko hlaya eka tin’hweti ni malembe lamataka.
Hinkwaswo leswi mi faneleke ku swi tiva mayelana ni switshetshela
Vukuzenzele Unnamed
Vanhu vo tala lava nga ni switshetshela va nga hanya vutomi bya ntolovelo loko va teka mirhi ya vona naswona xiyimo xa lawuleka.
Ku ya hi Dok Nhlaka nipho Gumede, Mufambisi wa swa Vutshunguri wa Vukorhokeri bya Vutshu nguri eXibedlhele xa Xifundza xa Harry Gwala ePietermaritzburg, swi tshetshela a hi xiyimo xo ka xi nga tshamisekanga xa mieheleketo, vuvabyi kumbe ku vabya, naswona a swi tluleli.
U hlamusela leswaku switshetshela i ntshikelelo wa misiha lowu tikombaka hi ku cinca ka nkarhi na nkarhi ka swiphemu swa nkavanyeto wa misiha, ku titivala kumbe ku hahama, loku fambisanaka ni swendlo swa matimba leswi nga tolovelekangiki ebyongweni.
“Byongo byi endliwe hi tibiliyoni ta tisele ta misiha (tinyuroni) leti burisanaka hi matimba ni swikoweto swa khemikhali.
Loko ku va ni mphakelo wa xihatla wo tlula mpimo wa matimba lowu kavanyetaka matirhelo ya ntolovelo ya tisele ta misiha, swi nga ha vanga ku tlumberiwa ehansi.
“Ku tlumberiwa kan’we ehansi a swi vuli leswaku hakunene u ni switshetshela.
Ku kumiwa ka vuvabyi hi mutivi wa swa vutshunguri swi fanele ku swi tiyisisa,” a vula tano.
Hi ku ya hi Nhlangano wa Switshetshela wa AfrikaDzonga, 80% ta vanhu lava nga ni switshetshela va nga swi kota ku lawula ku tlumberiwa ka vona ehansi hi ku tirhisa mirhi.
Swivangelo ni ku tlumberiwa ehansi
Xivangelo xa switshetshela eka tsevu exikarhi ka vanhu va khume a xi tiveki.
Eka 40% leyin’wana, swi nga vangiwa hi ku vaviseka ka nhloko, ku vaviseka hi nkarhi wo velekiwa, ku tirhisa xihoko ni swidzi dziharisi hi ndlela yobiha, ku kula kumbe ku cinca ka miri kumbe nkavanyeto wa bayokhemikali kumbe ku ka u nga tsakanga emirini.
Dok Gumede u vula leswaku swilemukiso ni swikombiso swa switshetshela swa hambana, naswona swi nga tikombisa hi tindlela to hambanahambana, ku katsa ku tlumberiwa ehansi hi ku angarhela (phethithi male), loko munhu a languteka a nga ha titivi kutani a honokile; ku tlumberiwa ehansi hi ku angarhela hikwalaho ka thoniki-kliloniki (girandi male), leswi hi ntolovelo swi sungulaka hi ku sihalala ka miri, munhu a nga si wela ehansi kutani a hlalahlala; ni ku tlumberiwa ehansi ka xinkadyana ko tika, loku khumbaka xiphemu xo karhi xa byongo.
Ku tlumberiwa ehansi ka phethithi male ku teka tisekondi tingaritingani ntsena, naswona munhu a nga ka a nga ha swi lemuki leswaku a tlumberiwe ehansi.
EKa nkarhi wo tlumberiwa ehansi wa girandi male, munhu a nga va ni muhlovo wa wasi enon’wini wa yena, lowu hangalakaka loko a tlhela a sungula ku hefemula.
Ku tlumberiwa ehansi ka girandi male mikarhi yotala ku teka timinetse tingaritingani.
“Sirhelela munhu eka ku vaviseka hi ku susa swingolongondzwana ekusuhi na yena ni ku seketela nhloko ya yena.
U nga siveli ku tshukunyuka ka yena kumbe ku hoxa nchumu endzeni ka nomo wa yena.
Pfuna munhu ku hefemula hi ku n’wi lata hi rivambu loko ku tlumberiwa ehansi ku hela.
Tshama ni munhu yoloye ku kondza a xalamuka hi ku hetiseka.
Eka ku tlumberiwa ehansi ko tika ka xinkadyana, munhu a nga tikomba a hlangananile, a hlangane nhloko kumbe ku pyopyiwa.
Swi nga endleka a tshukunyukatshukunya, tanihi ku dlurhula mpahla ya yena.
“Susa swingolongondzwana leswi nga ni khombo kutani u hundzu luxela munhu yoloye ekule ni khombo.
Vulavula khwatsi ni ku n’wi khongotela,” ku vula Dok Gumede.
Hofisi ya Nhlanganelo wa Swikombelo ya le Xikarhi ya 2018
vukuzenzele unnamed
Xana i ncini Hofisi ya Nhlanganelo wa Swikombelo ya le Xikarhi (CACH) ?
Hofisi ya Nhlanganelo wa Swikombelo ya le Xikarhi (CACH) i pfhumba leri tumbuluxiweke hi Ndzawulo ya Dyondzo ya le Henhla na Vuleteri ku pfuna swichudeni swintshwa leswi lavaka ku nghena eka Matirhelo ya Vuleteri
na Dyondzo ya le Henhla (PSET) kambe lava hlanganaka na swiyimo leswi landzelaka:
Lava va nga ta endla swikombelo swa ndhawu hi nkarhi eka nhlangano wa dyondzo lowu va wu tsakelaka kambe xikombelo xa vona xi ariwile naswona sweswi nkarhi wo endla xikombelo xin’wana eka nhlangano wun’wana wu hundzile.
A va endlanga xikombelo hikuva a va fikelelanga swilaveko hi ku landzelela mbuyelo wa vona wa ka Giredi 11 kambe mbuyelo wa vona wa ka Giredi 12 wa fikelela swilaveko.
A va endlanga swikombelo hi nkarhi hikokwalaho ka swivangelo swin’wana na swin’wana kumbe a va endlanga swikombelo.
A va tivi leswaku va nga endla tidyondzo ta yini endhaku ko heta metiriki.
Lava nga na miehleketo ya leswaku va nga endla tidyondzo tihi kambe a va na ntiyiso leswaku tidyondzo leti hi tona leti va faneleke ku endla tona.
Vukorhokeri bya CACH
Swikombelo swa tinxaka ta tidyondzo swa PSET (tiyunivhesithi, tiyunivhesithi ta Thekinoloji, dyondzo ya mitirho na
xithekiniki, tikholichi ta vuleteri na Xiyenge xa Vufambisi bya Dyondzo na Vuleteri.
Vuxokoxoko bya pfuno wa timali (Vuxokoxoko bya NSFAS).
vukorhokeri bya nhluvukiso wa mitirho (Vutsundzuxi, vuxokoxoko, switsundzuxo na makungu ya mitirho/vuxokoxoko bya pfuno wa tindlela ta timali).
Nseketelo wa vatirhi va swa mavoko (Tisenthara ta Rixaka ta Nseketelo wa Vatirhi va Mavoko).
Vukorhokeri bya CACH byi sungula hi 3 Sunguti 2018, masikunyana ku nga se sungula ku humesiwa ka mbuyelo wa swikambelo swa NSC naswona byi ta ya emahlweni ku fika Nyenyenyani 2018.
Xana CACH yi tirha njhani?
Xigava 1: Swichudeni leswi swo ka swi nga kumanga ndhawu yo dyondza eka mihlangano leyi swi endleke swikombelo eka yona, kumbe lava lavaka tindhawu to dyondzela eka tona ta PSET, va nga tihlanganisa na CASH hi ku tirhisa nomboro ya mahala (0800 356 635), webusayiti (www.dhet.gov.za) kumbe SMS leyi ringanisiweke (rhumela vito na Nomboro ya Pasa hi SMS eka 49200) kumbe u ti titsarisela emoyeni.
Mi nga kuma vuxokoxoko byin’wana hi ku tirhisa Pheji ya Facebook (CACH_SA).
Xigava 2: Vayimeri va ta landzelerisa riqingho ra xichudeni xa kona mahala, ku suka esenthareni ya vutihlanganisi ivi va tsarisa vuxokoxoko lebyi lavekaka embiteni ya CACH, va kombeta dyondzo leyi hlawuriweke hi mudyondzi na xifundzankulu lexi a lavaka ku endla tidyondzo ta yena kona.
Xigava 3: Vuxokoxoko bya muendli wa xikombelo na mbuyelo wa yena wa ka metiriki swi ta tiyisisiwa naswona xikan’wekan’we swi ta hundzuseriwa eka mihlangano ya tidyondzo ta le henhla ku vona loko swi nga amukeriwa ni ku nyikiwa Swivandla leswi pfulekeke.
Xigava 4: Vukorhokeri bya CACH byi ta tiyisisa vuxokoxoko bya mudyondzi ni ku byi hundzisela eka mihlangano leyi nga na swivandla leswi ha pfulekeke.
Laha ku nga na swivandla, naswona laha vaendli va swikombelo va fikelelaka swilaveko,
mihlangano yi ta tihlanganisa na vaendli va swikombelo hi ku kongoma.
Timhaka leti fanele ku tekeriwa enhlokweni
CACH a yi nge swi koti ku tiyisisa muendli wa xikombelo xivandla xo dyondzela eka xona.
CACH a yi nge swi koti ku tiyisisi leswaku mihlangano ya dyondzo yi ta tihlanganisa rini na muendli wa xikombelo hi xikongomelo xo tiyisa loko ku ri na xivandla laha a nga nyikiwaka xona.
Xana CACH yi pfuna njhani vaendli va swikombelo lava nga riki na xiheri xa leswaku va lava ku dyondza yini kumbe lava nga fikeleleki swilaveko swo nghena eka matirhelo ya PSET?
Vukorhokeri bya CACH byi tirha ni vun’we bya vukorhokeri bya Rixaka bya Nhluvukiso wa Mitirho (CDS) lebyi pfunaka ku nyika
switsundzuxo na vuxokoxoko bya mitirho eka:
Mitirho & tindlela to dyondza.
Mahlawulelo ya tidyondzo.
Vuxokoxoko bya swikambelo swo ngetelela.
Ku antswisa metiriki.
Tindhawu to dyondzela eka tona leti ti nga eka matirhelo ya PSET.
Tinxaka ta pfuno wa timali.
Vuxokoxoko bya tindlela to endla swikombelo na masiku yo pfula.
Swikombelo swa hafu ya lembe ya vumbirhi na masiku ya ntsariso.
Un’wana na un’wana loyi a tsakelaka vukorhokeri
lebyi nyikiwaka hi CDS a nga tihlanganisa na Nomboro ya Pfuno ya CDS hi ku tirhisa tindlela leti landzelaka:
Rhumela xivutiso xa wena hi SMS kumbe rhumela ‘Ndzi kombela u ndzi bela riqingho’ eka: 072 204 5056, kumbe
Bela riqingho eka: 086 999 0123, ku nga nomboro ya mbulavurisano, ku suka Musumbhunuku ku fika Ravutlhanu exikarhi ka 8:00 nimixo na 4:30 nimadyambu
Rhumela imeyili eka:
careerhelp@dhet.gov.za
Endzela hoﬁsi ya hina eka 123 Xitarata xa Francis Baard, Pretoria.
Pheji ya Facebook eka:
www.facebook.com/careerhelp, kumbe
Rhumela Twitter eka:
www.twitter.com/rsacareerhelp
Swivandlanene swa Nkwama wa mfumo
Ku ni tinxaka to hambanahambana ta timali leti nga kona ta tidyondzo ta mihlangano ya tindyondzo ta le henhla, Tona ti kumeka eka Xikimi xa Timali ta Dyondzo xa Funza
Lushaka, Xikimi xa Rixaka xa Pfuno wa Timali ta Swichudeni, Phurogireme ya Vufikeleri
bya Dyondzo ya Matikoxikaya, Ndzawulo ya Nhluvukiso wa Vaaki, Ndzawulo ya Sayense na Thekinoloji na Ndzawulo ya Rihanyo.
Xikombelo xa Pfuno wa timali xi endlisiwa yi mani?
Vadyondzi va Afrika-Dzonga lava rhandzaka ku endla tidyondzo ta vona eka mihlangano ya
tidyondzo ta le henhla va rhambiwa ku endzela Hofisi ya Pfuno wa Timali eka mihlangano leyi va yi tsakelaka.
Makhwiri lama taleke ya ringana na timaraka to antswa
More Matshediso
Ku tlula kaye wa miliyoni ya vana eswikolweni swa
mfumo swa Afrika-Dzonga va kota ku fikelela mitirho ya vona ya xikolo a ku khe- nsiwe phurogireme ya mfu- mo leyi tiyisisaka leswaku makhwiri ya vona ya tshama ya tarile hi swakudya swo fuwa.
Ndzawulo ya Dyondzo ya
Masungulo (DBE), hi ku ti- rhisa Phurogireme ya Rixaka ya Mphamelo wa Swakudya swa Swikolo (NSNP), yi hundzisile xikongomelo xa yona xo phamela swakudya eka 75 phesente ya vana etikweni hinkwaro.
Mulawuri wa NSNP eka
ndzawulo, Neo Rakwena, u vurile leswaku 20 619 wa swikolo swi lulamisa ni ku phamela swakudya swa xikolo eka kwalomuya ka 9 032 622 wa vadyondzi eti- kweni hinkwaro siku rin’wa- na ni rin’wana.
U vule leswaku swikolo
leswi swo ka swi nga katsi- wanga eka phurogireme leyi swi nga tihlanganisa na ti- hofisi ta xifundza loko swi lava ku katsiwa eka phuro- gireme leyi.
Hi lembeximali ra 2015/16, kwalomuya ka R5 703 bili- yoni a yi averiwile phuro- gireme leyi.
Rakwena u vule leswa- ku mali leyi tirhisiweke eka phurogireme leyi yi engeteriwa lembe na lembe leswaku yi kota ku fikele- la nxavo wa swixavisiwa naswona mpimanyeto wa 2017/18 wu kwalomuya ka R6.4 biliyoni.
Phurogireme leyi yi ndlala
ya xinkarhani ni ku tisa xiave eka vutomi bya vadyondzi.
“Vana vo tala va huma emindyangwini leyi nga swela leyi tikeriwaka ku fikelela swakudya swa siku na siku, naswona eka vadyo- ndzi van’wana, swakudya swa xikolo i swakudya swa vona swa siku.
Swakudya swa xikolo swi na xiave eka madyondzelo, ku yingisela vadyondzisi na ku hoxa xa- ndla hi nkarhi wa dyondzo,” a vula.
Nhlayo ya vadyondzi na
manghenelo ya xikolo na- swona swa karhi swa antswa hikokwalaho ka phuro- gireme ya mphamelo wa swakudya.
Ku nga ri khale, Khabinete yi pasisile nkandziyiso wa Xiviko xa Vuhleri bya NSNP
lexi tsariweke hi Ndzawulo yo Kambisisa Matirhelo no Hlela (DPME).
Xiviko lexi xi andlala ku humelela na ma- goza lawa ya nga tekiwaka ku antswisa phurogireme leyi.
Mulawuri wo Kambisi- sa Matirhelo eDPME, Jabu Mathe, u vule leswaku xikongomelonkulu xo ka- mbisisa matirhelo i ku hle- la loko NSNP yi ri ku hu- melerisiweni hi ndlela leyi nga ta vuyerisa rihanyo ni dyondzo leswi nga ni nkoka eka vadyondzi.
U tlhele a vula leswaku
xikongomelo xo angarhela xa phurogireme leyi i ku antswisa xiyimo xa rihanyo lerinene xa vadyondzi lava sweleke eAfrika-Dzonga.
Phurogireme leyi yi ko- ngomisiwile eka vadyo- ndzi hinkwavo va swikolo swa khwathayila ya 1 ku fika eka 3 eswikolweni swa mfumo, leswi ringanaka na 60 phesente wa swikolo le- swi nga evuswetini lebyiku- lu swinene eAfrika-Dzonga.
Phurogireme leyi yi tlhela yi pfuna ku hunguta xiyimo xa vusweti emigangeni hi ku tumbuluxa mitirho.
“Vukambisisi bya matirhe-
lo byi kumile leswaku NSNP
yi nyika tindhawu ta mitirho ku tlula 50 000 wa vatirhi va swakudya vo tinyiketa lembe na lembe ku swekela vadyondzi, naswona va hola muholo wa nkarhinyana wa R960 hi nhweti,” ku vula Mathe.
“Leswi swi yisa eka R576
miliyoni hi lembe ya miholo leyi vuyerisaka swirho swa miganga.”
Phurogireme leyi yi tlhe- la yi nyanyula migingiriko ya ikhonomi tanihilaha mabindzu lamantsongo na ya le xikarhi na tikhopho- rethivhi ta vuyeriwa tanihi vaphameri va vukorhokeri eswifundzeninkulu les- wi matirhelo ya swona ya vukorhokeri ya nga etin- dhawini to hambanaham- bana (KwaZulu-Natal, Gauteng, Mpumalanga na Kapa-Vupeladyambu).
“Tindhawu ta laha kaya ta
matsavu ti na vuswikoti byo vuyerisa swikolo na miga- nga ni ku tlhela ti nyanyula vurimi bya laha kaya.
Xiviko xi tlhela xi boxa leswaku swifundzankulu swa Kapa-Vupeladyambu, Mpumalanga, Gauteng, Kapa-Vuxa, Kapa-N’walungu na N’walugu-Vupeladyambu swi kotile ku humelerisa
phurogireme leyi hi ndle- la ya xiyimo xa le henhla emalembeni lama hundze- ke.
Sirhelela vana eka nxaniso wa le ka inthanete
Kgaogelo Letsebe
VATIVINKULU VA LE KA CSIR va tirhisa thekinoloji ku ringeta ku herisa nxaniso wa le ka inthanete
Tihanyi na switandzha ku swo onhetela swa nxaniso wa le ka intha nete eka vana swi humeseri wile erivaleni eka tin’hweti leta ha ku hundzaka.
Eka mhaka leya ha ku endle kaka ya nxaniso wa le ka intha nete, mudyondzi wa le ka Gire di ya 10 Lufuno Mavhunga, kusuka eka Xikolo xa Sekonda ri xa Mbilwi eLimpopo, u lovi le hi ku tisunga endzhaku ko biwa hi mudyondzi un’wana.
Mavhunga u nwile maphilisi lama nyikiwaka hi vatirhi va swa vutshunguri a hundzisa nhlayo leyi faneleke endzhaku kaloko vhidiyo ya ku biwa ka yena yi hangalasiwile eka swihangalasamahungu swa vaaki.
Vativinkulu va vusirheleri bya le ka inthanete kusuka eka Khansele ya Ndzavisiso wa Sayense na Vumaki (CSIR) va vula leswaku nxaniso wa le ka inthanete wa vavisa swinene eka vana naswona swi nga vangela ntshikelelamiehleketo, gome, nhlundzuko, ku hela ntamu, richuho na nchavo.
“Swi nga tlhela swi vangela ku pfumaleka ka ku titshemba, ku tlula nawu eka milandzu ya xikalo xo vevuka, madzolonga ya le swikolweni, swiphiqo swa le mindyangwini na mie hleketo yo tisunga,” ku hlamu sela mulavisisinkulu wa le ka CSIR Sipho Ngobeni.
Nxaniso wa le ka inthanete wu humelela loko munhu un’wana a tirhisa vuhlanganisi bya xielekitironiki havomu ku va a karhata, a xungeta, a khomisa tingana, a chaviseta, a sala endzhaku, a susa ndzhuti, kumbe a hundzula munhu wun’wana xihlekiso.
Ngobeni u ri ndzavisiso wu komba leswaku 41% ta vana va sungula ku va na richuho ra vanhu endzhaku ko hlangana na nxaniso wa le ka inthanete, 37% ti khomiwa hi ntshikele lamiehleketo, 26% ti na mie hleketo yo tisunga, kasi 25% ti endla swiendlo swo tivavisa.
“Swikumiwa leswi swi komba leswaku nxaniso wa le ka inthanete i mhaka leyi tivikanaka... Ku endla leswaku vanhu hinkwavo va khumbeka – vantshwa, vatswari, vadyo ndzisi, vasindzisi va nawu na tikhamphani ta swihanga lasamahungu swa vaaki – i swa nkoka eka ku lwisana na xiphiqo lexi,” a engetela.
Nxaniso wa le ka inthanete hi xitalo, 42%, wu humelela eka Instagram , 31% eka Facebook , 31% eka Snapchat, 12% eka WhatsApp , 10% eka YouTube na 9% eka Twitter .
Mutivinkulu wa le ka CSIR Rofhiwa Netshiya u vula leswaku ku na xidingo xo dyo ndzisa vaaki hi mayelana na mixaka hinkwayo ya nxaniso wa le ka inthanete.
“Hi dinga ku dyondzisa vana leswaku nxaniso wa le ka inthanete wu nga va na switandzhaku swo tivikana” a vula.
Ku tirhana na nxaniso wa le ka inthanete, xipano xa le ka CSIR xi le ku lulamiseni ka pulatifomo leyi yi kotaka ku thumba nxaniso eka tichati rhumu.
“Pulatifomo leyi yi ta thumba xikan’wekan’we loko ku ri na nxaniso wa le ka inthanete lowu humelelaka eka mitlawa yo chata kutani yi pfala vati rhisi lava va yaka emahlweni va rhumela mbulavulo wa rivengo.
Yi ta nyika mutirhisi swihungwana swo tsundzuxa swinharhu, kutani loko a phikelela, yi ta n’wi pfala,” ku vula Netshiya.
U tsundzuxa vatswari ku hoxa sofuwere yo veka tihlo ya inthanete ya masungulo eka switirhisiwa swa vana va vona ku kota ku veka tihlo migingiriko ya vona.
“Ku na swimakiwa swa nxavo wa le hansi leswi nga veka tihlo migingiriko ya vana va wena vona va nga swi voni kutani swi ku imeyilela mivuyelo hi mikarhi leyi u yi lavaka.
I swa nkoka swinene ku landzelerisa tiwebusayiti ta inthanete leti va nga nghena eka wona, swo dawunilodiwa, miburisano ya le ka chatirhumu na swihu ngwana swa xikan’wekan’we.” CSIR yi nyika switsundzuxo leswi landzelaka eka vatswari lava va ehleketelelaka leswaku vana va vona i vaxanisiwa va nxaniso wa le ka inthanete: • Tiyisisa leswaku n’wana u titwa a hlayisekile, komba ku n’wi seketela handle ka swipimelo.
• Tirhisana na n’wana wa wena ku fikelela goza leri hinkwenu mi pfumelela naka na rona.
• Kanelani mhaka ya nxaniso wa le ka inthanete na xikolo lexi khumbekaka.
• Tihlanganise na vatswari va muxanisi ku lavisisa mhaka leyi na ku susa xivangelo xa xikhunguvanyiso.
• Mangala mhaka leyi ema phoriseni loko ku ri na mix ungeto yo vavisa emirini kumbe ku n’wi tekela le swi nga swa yena, ku sala endzhaku, ku chavisela, na ku xanisa swihlangi hi swa masangu.
• Dyondzisa n’wana wa wena matikhomelo lama faneleke ya le ka inthanete.
• Tshikelela matikhomelo la manene na mikhuvanene.
Isirayele, Palestina ma hlohloteriwa ku encenyeta Afrika-Dzonga hi ku lavana na ku rhula
vukuzenzele unnamed
Ntokoto wa hina wa ku cincela eka xidemokirasi i dyondzo hi mayelana na matimba ya ntwelavusi wana, ku kanerisana na ku fikelela ntwanano.
Xiyimo lexi yaka xi tika eIsi rayele na le Palestina xi ya emahlweni xi tiyisisa leswi hina vanhu va Afrika-Dzonga hi swi tivaka hi ku hetiseka, leswaku madzolonga yo tika ma nga ololoxiwa hi ku kane risana hi ndlela yo rhula.
Swi tlhela swi kombisa le swaku handlekaloko ntlimbo wu lulamisiwa, eka xiyimo lexa ku tekeriwa ka misava loku nga riki enawini hi Isi rayele emisaveni ya vanhu va Palestina na ku alela mfa nelo ya vanhu va Palestina ya ndhawu ya ku tifuma hi ndlela ya vona, a ku nge pfuki ku va na ku rhula.
Madzolonga lawa ha ku humelelaka sweswi ya vangi wile hi xiboho xa khoto ya Isirayele xo susa ntlawa wa mindyangu emakaya ya yona eka muganga wa Sheikh Ja rrah eEast Jerusalem ku endle la vutshamo bya vanhu va Isirayele.
Ku vona vavanuna, va vasati na vana va ri karhi va susiwa emakaya lawa mindyangu ya vona yi nga tshama eka wona tinxaka na tinxaka swi tsundzuxa vanhu va Afrika-Dzonga yo tala hi ku vaviseka ka vona hi ku angarhela na ku vaviseka ka munhu a ri swakwe – ka ku rhurhisiwa hi ku sindzisiwa na ku tekeriwa misava.
A ku ri ku vaviseka na tingana leti nga langutana na ndyangu wa ka hina, na hi mindyangu yo tala ya vanhu va Afrika-Dzonga.
Ndyangu wa ka hina wu su siwile hi ku sindzisiwa kuya eka tindhawu to hambana hambana ta tiko ku ringana kambirhi.
Ku susiwa ekaya ra wena hi ku sindzisiwa u kombe teriwile hi xibalesa i mhaka yo vava leyi nga rivalekiki hi ku olova, naswona yi hundzi seriwa eka tinxaka leti la ndzelaka.
Tanihi tiko, ha ha hanya hi ri na ku khumbeka hi swita ndzhaku swa masalelwa ya swendlo leswo pfumala ntwe lavusiwana leswi endliweke hi vito ra makunguhatelo ya tindhawu to ta mafumelo ya xihlawuhlawu.
Eka hinkwavo lava va tshembaka eka ku ringana, vululami na timfanelo ta ximunhu, a ku na xin’wana handle ko va hi khumbeka no hlundzuka, hi ku vaviseka na tingana leti twisiwaka vanhu va le Palestina, hikuva swi hi vuyisela eka leswi swi nga hi humelela.
Swendlo swa Isirayele i ku tlula nawu wa matiko ya mi sava.
Swi komba ku tsan’wa swiboho swo landzelelana swa Huvo ya Vusirheleri ya Nhlangano wa Tinxaka leswi swi lavaka ku herisa ku te kiwa ka misava ya Palestina na ku fikeleriwa ka timfanelo ta vanhu va Palestina.
Kusukela loko mavuthu ya vusirheleri ya Isirayele ya hlasele vagandzeri eka Al Aqsa Mosque eJerusalem, madzolonga se ya fike na le Gaza Strip, swiphemu leswikulu swa West Bank na madorobakulu yo hlaya nyana ya le Isirayele.
Swi koxe vutomi bya madazeni ya vanhu, ku katsa na vana.
Swi tlhela swi vava swi nene leswaku mavuthu ya Isirayele ya onhe muako wa switheze swo hlaya lowu a wu tirhisiwa hi mihlangano yo hlaya ya swihangalasama hungu, ku ri ku rhumela hungu ro chavisa swihanga lasamahungu leswi vikaka hi madzolonga.
Ku hlasela loko ka ku nga twisiseki no ya emahlweni ka Gaza hi Isirayele ku ta va na switandzhaku swo vava eka vanhu vo tlula timiliyoni timbirhi lava a va ri eku xani sekeni ehansi ka ku pfaleriwa etindhawini hi Isirayele swi nga ri enawini ku ringana 14 wa malembe.
Hi rhamba vanhu hinkwavo lava khumbekaka ku komba ku yimisa, ku hlonipha vutomi bya vanhu, no herisa ku jamelana loku nga kona.
Tanihi Afrika-Dzonga, ha tinyiketela ku va xiphemu xa matshalatshala ya matiko ya masiva lama kongomisiweke eka ku pfuxelela endlelo ra swa tipolitiki leri nga ta fikelela ku tumbuluxiwa ka mfumo wa Palestina lowu tirhekaka lowu hanyisanaka swin’we na Isirayele hi ku rhula, na le ndzeni ka mind zilekano leyi amukeriwaka hi matiko ya misava.
Xitshunxo xa matiko mambi rhi xa ha ri xona xilangwa xo tirheka eka vanhu va Isiray ele na Palestina, naswona xi fanele ku ya emahlweni xi seketeriwa.
Hi nkarhi lowu mavuthu ya vusirheleri ya Isirayele a ya hlasela vagandzeri eka Al Aqsa Mosque, hina eAfrikaDzonga a hi tilulamisela ku tsundzuka dzana ra malembe ya ku Yayarheriwa ka vanhu ka le Bulhoek eka ndhawu ya vukhongeri ya le Ntabelanga eKapa-Vuhumadyambu.
Hi siku ra 24 Mudyaxihi 1921, mavuthu ya vusirheleri ya xikoloni lawa a ya hlomile hi swibalesa na switlhavana ya duvule vagandzeri, ya dlaya vanhu vo tlula 160 no vavisa vanhu vo lava ku fika 130.
Ku yayarheriwa ka vanhu swi humesele erivaleni tihanyi, ku nga ri ta vuthu ra maphorisa ra Yuniyoni ya Afrika-Dzonga ntsena, kambe na sisiteme ya xihla wuhlawu xa rixakanghohe leyi a yi ri na vutihlamuleri bya ku yi sirhelela.
Ku fana na nkwetlembetano wa vaakelana va le Sheik Ja rrah, ku tshwukiselana ma hlo ka le Bulhoek a kungari ntsena hi mayelana nkwe tlembetano wa miganga, a ku ri ngopfungopfu hi mhaka ya ku tekeriwa misa va hi ku tirhisa matimba, ku tekiwa ka misava ka xi koloni, xihlawuhlawu xo ya hi rixakanghohe, na miyeto wa lava kanetaka hi madzo longa.
Loko hi ri karhi hi languta eka nkayakayo lowu nga eMiddle East na ngopfungo pfu eka ku xaniseka ka vanhu va Palestina, swi ta va kahle ku tsundzuka marito ya Selby Msimang, xirho xa vatumbu luxi va African National Congress.
Eka switandzhaku swa ku yayarheriwa ka vanhu ka le Bulhoek u tsale leswi: “Matimu ya kombile leswaku moya wa munhu hi ntumbu luko wa wona wu pfukela matimba yo lwisana na ku pfumaleka ka vululami”.
Ku kombisa ku vilela na ku pfukela matimba yo lwa ka vanhu lava tshikeleriweke va Afrika-Dzonga ehenhla ka mfumo wa xikoloni na wa xihlawuhlawu swi kombe ntiyiso wa leswi a nga swi purofeta.
Tanihi varhandzi va ntshu nxeko na vululami, hi yima na vanhu va Palestina eku laveni ka vona ndhawu ya vutifumi hi ndlela ya vona, kambe na le ka nsihalalo wa vona wa ku alelana na ku tekeriwa timfanelo ta vona ta ximunhu na ku aleriwa ka xindzhuti xa vona.
Tanihi vaakatiko va tiko leri nga kota ku herisa rivengo ro ya hi rixaka na ku halaka ka ngati no aka rixaka ro katsa hinkwavo leri simekiweke eka timfanelo ta ximunhu eka vanhu hinkwavo, i ku tshemba ka hina hinkwerhu leswaku vanhu va Isirayele na Palestina va ta landzela ntila wo fana; leswaku va ta twisisana, na leswaku va ta kuma ku rhula.
Sekitara ya mfumo na leyi nga riki ya mfumo yi na nkoka eka ku kula ka ikhonomi
Vukuzenzele Unnamed
Tanihiloko hi ri karhi hi tirha ku kurisa ikhonomi ya hina na ku tumbuluxa mitirho, ku na njhekajekisano wo tala hi mayelana na swiave leswi fambelanaka swa mfumo na mabindzu eka ku lavana na swikongomelo leswi.
Vanhu van'wana va ringa nyetile leswaku hi boheka ku hlawula exikarhi ka, eka tlhelo rin'we, mfumo lowu hluvukaka lowu wu vaka xiave xa nkoka swonghasi eka ku cinca ikhonomi na vaaki, kasi eka tlhelo lerin'wana sekitara leyi nga riki ya mfumo leyi ndlandlamukaka, leyi nyukaka, leyi yi lawulaka ku kula na mitirho.
Ntiyiso hi leswaku hi swi lava havumbirhi bya swona.
Hi lava mfumo lowu hluvukaka lowu nga na vuswikoti na sekitara leyi nga riki ya mfumo leyi cincacincaka no tirha hi xihatla.
Hilava leswaku swi tirhisana na ku khomisana.
Mianakanyo leyi a hi yintshwa.
Hi 1992, makumenharhu wa malembe lama nga hundza, African National Congress yi amukele tsalwa leri tshuriweke ‘Ready to Govern’.
Tsala leri ri aneke swiletelo swa pholisi ya Afrika-Dzonga ya xidemokirasi naswona, eka ku lava ku fika malembe xikhume manharhu, ri hlohlotele tlhelo ra pholisi ya vulawuri bya xidemokirasi byo landzelelana.
Tsalwa lera ‘Ready to Govern’ ri anakanye hi mfumo wa xidemokirasi lowu nga na vutihlamuleri byo hetelela bya ‘ku hlanganisa, ku kunguhata na ku letela nhluvukiso wa ikhonomi yo ya eka phetheni ya ku kula leyi yisekaka emahlweni’ hi ku tirhisana na nhlangano wo yimela vatirhi, mabindzu na swiyenge swin'wana swa rixaka.
Ri vulavule hi xilaveko xa pholisi ya ikhonomi leyi endlaka leswaku ikhonomi yi va ya xidemokirasi no tumbuluxa swivandlanene swa mitirho leswi vuyerisaka swa muholo wo kota ku tihanyisa wa vanhu va Afrika-Dzonga hinkwavo.
Tsalwa leri ri tlhela ri anakanya hi ‘sekitara leyi nga riki ya mfumo leyi cincacincaka, leyi tholaka swikili na vulemuki bya vanhu va Afrika-Dzonga hinkwavo … na bya migingiriko ya mabindzu leyi yi hoxaka xandla hi ndlela yo tivikana eka ku tumbuluxiwa ka mitirho, leyi khutaziwaka hi ndlela yo gingiriteka.’Eka Mbulavulo wa Presidente wa Xiyimo xa Rixaka, ndzi katsakanye hilaha mfumo, mabindzu na vatirhi va faneleke ku tirhisana hakona, van'wana na van'wana va ri karhi va tirhisa vuswikoti lebyi fanaka byi ri byoxe, ku tumbuluxa mitirho.
Xin'wana xa swilawuri swa nkoka lowukulu swa ku kula na mitirho i mabindzu lama nga ehansi ka vun'wini bya mfumo (tiSOE).
Ma endla gezi, ma lawula tindhawu to nghena laha tikweni, ma aka magondzo na ku phakela mati leswi ikhonomi yi swi lavaka ku kota ku tirha.
Kusukela loko ku vile na xidemokirasi, tiSOE leti ti ndlandlamukisile mfikelelo wa vukorhokeri bya masungulo hi ndlela yo tivikana eka swisiwana.
Leswi hi swona swi endlaka leswaku xiphemu xa nkoka swonghasi xa nongonoko wa hina ku ri ku tiyisa mabindzu lama nga ehansi ka vun’wini bya mfumo, ku ma vuyisela evutshan'wini eka rihanyo ra timali, ku antswisa matirhelo ya wona ya mitirho na ku ma kotisa ku va na xiave xo vonaka swinene na ku va ma ri ntirho wo vuyerisa eka ikhonomi.
Ntiyiso eka xiave lexi anakanyiweke eka ‘Ready to Govern’, mfumo wu lawula havumbirhi ku kula na ku cinca hi ku tirhisa matshalatshala yo fana na pholisi ya mphikizano, ku lulamisela ku nyikiwa ka matimba ya ikhonomi eka vantima hi ku angarhela na milawu ya ndzingano wa matholelo, na hi ku yelanisa ku nyikiwa ka tilayisense to hambanahambana eka vukorhokeri byo katsa hinkwaswo na ku boheka ku nyika matimba.
Mfumo wu tlhela wu khumbeka hi ku kongoma eka ku tumbuluxiwa ka mitirho ehenhla ka vanhu lava thoriweke eka vukorho keri bya mfumo.
Nongonoko wa Mitirho ya Mfumo lowu Ndlandlamuxiweke, lowu wu veke kona kusukela hi 2003, wu nyikile swivandlanene swa mitirho eka timili yoni ta vanhu.
Ku nga ri kahle ngopfu, hi ku angula eka ku khumbeka ka ikhonomi ko onhetela ka ntungu wa COVID-19, mfumo lowu wu vekile tihlo eka ndlandlamuko wo tivikana swinene wa mitirho ya mfumo eka matimu ya tiko ra ka hina.
Nhlohlotelo wa Mitirho wa Presidente wu seketerile kutlula 850 000 ya swivandlanene hi nkarhinyana wa 16 wa tin'hweti.
Hi ku engetela eka ku ndlandlamuxa mitirho ya mfumo, hi le ku nyikeni ka nseketelo eka vanhu lavantsongo lava nga tirhiki ku va lulamisela ntirho, hi va endla va tholeka na ku va hlanganisa na swivandlanene.
Ku na tindlela tin'wana to tala leti mfumo wu hoxaka xandla hatona hi ku kongoma eka ku tumbuluxiwa ka mitirho, ku katsa na hi ku tirhisa vuvekisi bya mpimo lowukulu eka switirhisiwankulu, ku tumbuluxiwa ka tizoni ta ikhonomi to hlawuleka na hi ku tirhisa nseketelo wa tiindasitiri ta ku kula leti lavaka vatirhi vo tala.
Nkongomo wo hlawuleka lembe leri wu le ka mabindzu lamatsongo, ma le xikarhi na lamatsongotsongo, eka mabindzunhlanganelo na sekitara leyi nga riki ya ximfumo.
Hi ku tumbuluxiwa hi vuntshwa ka xikimi xo tiyisisa ku lomba lexi hi xi tiviseke emasunguleni ya tin'hweti ta ntungu wa COVID-19, hi le ku endleni leswaku mali yo ‘tipfuxa’ yi fikelelaka eka mabindzu lamatsongo.
Hi le ku ndlandlamuxeni ka nhlohlotelo wa xibalo xa ku thola na ku languta ku cinca kun’wana ka malawulelo yo hambanahambana ku olovisela mabindzu lamatsongo ku thola vanhu vo tala.
Tanihilaha ndzi kombiseke hakona eka Mbulavulo wa Presidente wa Xiyimo xa Rixaka, lama i man'wana exikarhi ka magoza lama hi nga eku ma tekeni tanihi mfumo “ku tumbuluxa swiyimo leswi swi nga ta endla leswaku sekitara leyi nga riki ya mfumo – havumbirhi leyi kulu na leyitsongo – ti kota ku tumbuluka, ku kula, ku fikelela timakete letintshwa, ku tumbuluxa swikumiwa leswintshwa, na ku thola vatirhi vo tala.” Sekitara leyi nga riki ya mfumo yi thola tikotara tinharhu ta vatirhi va AfrikaDzonga naswona yi endla kutlula mbirhixanharhu ya vuvekisi na ku tirhisiwa ka mali eka ndzavisiso na nhluvukiso.
Ku fambisana na mfumo lowu nga na vuswikoti na ku va lowu hluvukaka, tiko ra ka hina hikokwalaho ri lavaka na sekitara leyi nga riki ya mfumo leyi humelelaka leyi yi vekisaka eka vuswikoti lebyi vuyerisaka.
Loko mitirho ya sekitara leyi nga riki ya mfumo yi ri karhi yi ndlandlamuka, tindlela to tihanyisa to tala ta seketeriwa na ku yisiwa emahlweni.
Tinhundzu na vukorhokeri swi phakeriwa hi mpimo lowukulu naswona mfumo wa xidemokirasi wu kota ku hlengeleta malinhlengeleto yo tala ya nhluvukiso wa vanhu.
Tsalwa ra ‘Ready to Govern’ ri vula leswaku xiave xa mfumo “xi fanele ku fambelanisiwa na swilaveko swa ikhonomi ya rixaka hi ndlela leyi cincacincekaka”, hambi yi le ku engeteleni ka sekitara ya mfumo eka tindhawu ta qhinga kumbe ku yi hunguta eka tin'wana.
A hi nge fikeleli ikho nomi yo tano ku ri hava haswimbirhi mfumo lowu hluvukaka wo tiya na ku va wa vuswikoti na sekitara leyi nga riki ya mfumo leyi kulaka hi ku hatlisa, leyi katsaka hinkwavo.
A hi fanelangi ku komberiwa ku hlawula xin'we kumbe lexin'wana.
Hi swi lava havumbirhi bya swona.
Ku fika emakumu ka Xiyimo xa Mhangu swi le kusuhi eAfrika-Dzonga
Vukuzenzele Unnamed
Presidente Cyril Ramaphosa wa ha ku tivisa eka Mbulavulo wa yena wa Xiyimo xa Rixaka (SONA) leswaku mfumo wu kunguhata ku herisa Xiyimo xa Mhangu xa Rixaka tanihiloko tiko ri ri karhi ri nghena eka xiyimo lexintshwa eka malawulelo ya ntungu wa Vuvabyi bya Khoronavhayirasi (COVID-19).
“I xikongomelo xa hina ku herisa Xiyimo xa Mhangu xa Rixaka hi ku hatlisa xikan’wekan’we loko hi hetisisile magoza man'wana lama nga ehansi ka Nawu wa Rihanyo wa Rixaka na milawu yin'wana ku lawula ntungu lowu,” ku vula Presidente.
Hi siku ra 15 Nyenyankulu 2020, Presidente Ramaphosa u tivise Xiyimo xa Mhangu xa Rixaka hi ku landza Nawu wa Malawulelo ya Timhangu naswona u tivise magoza yo hambanahambana ku lawula ku tumbuluka ka COVID-19.
Presidente Ramaphosa u vule leswaku kwalomu ka swipimelo hinkwaswo hi mayelana na nghingiriko wa ikhonomi na vanhu se swi susiwile, leswi swi nga tisiwa ngopfungopfu hikwalaho ka nongonoko wa ku hangalasiwa ka nsawutiso.
U tsundzuxe vaakatiko leswaku misawutiso hi yona vusirheleri bya kahle swinene ehenhla vuvabyi, rifu na COVID-19, leyi yi koxeke ku lava ku fika eka 100 000 wa vutomi laha tikweni.
“Ndzi vurile mikarhi hinkwayo leswaku hi ku vona ka mina, loko a ndzi nga sawutisiwangi loko ndzi khomiwa hi COVID-19 hi N’wendzamhala, kumbexana a ndzi ta va ndzi nga yimangi laha ndzi nga yima kona,” a ehleketisisa.
Presidente u teke nkarhi ku hlohlotela vanhu va Afrika-Dzonga ku kuma ntlhavelo lowo ponisa vutomi na ku ya emahlweni va landzelela magoza ya rihanyo ya masungulo na ku tshama va vambe ngoma.
“Hi ta kota ku ya emahlweni na vutomi bya hina, hambiloko xitsongwatsongwana xi ri exikarhi ka hina,” a vula, a engetela leswaku ntungu wu nyanyisile ku avana exikarhi ka vanhu lava va tirhaka na lava va nga tirhiki.
Nkwama wa Nseketelano Presidente Ramaphosa u tivise leswaku Nkwama wa Nseketelano wu hlengeletile R3.4 wa tibiliyoni kusuka eka kutlula 300 000 ya vanhu va Afrika-Dzonga na tikhamphani, loko kutlula 400 ya vanhu na 100 ra tikhamphani ti nyiketerile nkarhi na vukorhokeri bya tona.
“Nkwama wu vile na xiave xa nkoka swonghasi eka ku seketela angulo wa rihanyo ra rixaka na ku hunguta nkayakayo wa nhlayiso wa vanhu lowu tiko ra ka hina na vanhu va ka hina a va langutane na wona.” U khense munhu un'wana na un'wana loyi a hoxeke xandla eka nkwama lowu, ku katsa na Swirho swin'wana swa Palamende na matshalatshala man'wana ya ku seketela lava va hlaseriweke hi ntungu lowu.
Presidente u tlhele a xixima vatirhi va nhlayiso wa rihanyo na vatirhi lava tirhanaka na vavabyi hi ku kongoma lava va nga na xiave xa nkoka eka ku lwisana na COVID-19.
“Rixaka ri na xikweleti lexikulu xa ku khensa eka vatirhi va nhlayiso wa rihanyo lava tiyimiseleke na le ka vatirhi van'wana lava tirhanaka na vavabyi hi ku kongoma lava va vekaka rihanyo na vutomi bya vona vini eka nxungeto ku ongola lava vabyaka na lava nga sirhelelekangiki hi nkarhi lowu,” a vula.
– SAnews.gov.za
SONA ya 2022: Ku antswisa vutomi na tindlela to tihanyisa
Vukuzenzele Unnamed
Mfumo wu tibohile ku rhangisa vanhu emahlweni, naswona wu tinyikile 100 ra masiku ku hetisisa kungu ra ku katsa tisekitara hinkwato eka ku kurisa ikhonomi ya Afrika-Dzonga, ku tumbuluxa mitirho na ku hunguta ndlala.
Leswi swi tshikeleriwile hi Presidente Cyril Ramaphosa eka Mbulavulo wa yena wa Xiyimo xa Rixaka wa 2022.
“Ntirho lowu wu ta aka ehenhla ka masungulo ya Kungu ra ku Akiwa hi Vu ntshwa na ku Vuyelerisiwa ka Ikhonomi, leri ri tshamaka ra ha ri nongonoko wa hina wa ntolovelo wa ku aka ikhonomi hi vuntshwa,” a vula.
Eka ku vulavurisana na rixaka, Presidente u vule leswaku swirhangana swa mfumo swi le ku hluleni ka ntungu wa Vuvabyi bya Kho ronavhayirasi (COVID-19), ku aka switirhisiwa, ku engetela swikumiwa swa laha tikweni, ku tumbuluxa mitirho na ku tirhana na nkayakayo wa eneji.
“Loko ku ri na xilo xin'we lexi hinkwerhu hi twananaka haxona, hi leswaku xiyimo xa nkarhi wa sweswi – xa vuswe ti lebyikulu, ku pfumaleka ka mitirho na nkandzingano – a xi amukeleki naswona a xi yiseki emahlweni.
Ku tumbuluxa mitirho
Lembe leri nga hela, mpimo wa ku pfumaleka ka mitirho wu fikelele levhele ya le henhlahenhla leyi rhekhodiweke ya 34,9% eka kotara ya vunharhu, hikwalaho ka ku onheteriwa ka timali loku vangiweke hi COVID-19.
“Hinkwerhu ha swi tiva leswaku mfumo a wu tumbuluxi mitirho.
Bindzu hi rona ri tumbuluxaka mitirho.
Ntirhonkulu wa mfumo i ku tumbuluxa swiyimo leswi swi nga ta endla leswaku sekitara leyi nga riki ya mfumo – havumbirhi leyikulu na leyitsongo – ti kota ku tumbuluka, ku kula, ku fikelela timakete letintshwa, ku tumbuluxa swikumiwa leswintshwa, na ku thola vatirhi vo tala,” a vula.
Kwalomu ka 80% ta vatirhi lava thoriweke va tirha eka sekitara leyi nga riki ya mfumo.
Presidente u vule leswaku mfumo wu ta tivisa xikimi xo tiyisisa ku lomba lexintshwa ku pfuna mabindzu lamatsongo ku vuyelela.
Nongonoko wa Nhlohlotelo wa Mitirho wa Presidente, lowu wu se seketeleke kutlula 850 000 ya swivandlanene swa mitirho, wu ta tlakusiwa.
Vunyingi bya vavuyeriwa a ku ri vantshwa; kutlula 60% a ku ri vavasati.
Nhlohlotelo lowu wa mitirho wu ta endla leswaku Ndzawulo ya Timhaka ta Xikaya yi kota ku thola 10 000 ya vantshwa lava nga tirhiki ku cinca tirhekodo ta maphepha ti va ta xidijitali, naswona Nkwama wa Mitirho ya Vanhu wu ta tumbuluxa 50 000 ya swivandla swin’wana swa mitirho.
Ndzawulo ya Dyondzo ya le Henhla na Vu leteri yi ta nghenisa 10 000 wa mathwasana ya xithekiniki no dyondzela ntirho na vuleteri lama nga tirhiki etindhawini ta ntirho kusuka hi Dzivamisoko 2022.
Pulatifomo ya SAYouth.mobi, leyi pfunaka valavi va mitirho lavantsongo ku fikelela swivandlanene na nseketelo, sweswi yi na ku tlula 2.3 wa timiliyoni ta vantshwa lava tsariseke.
Eka lava, kutlula 600 000 va nghenisiwile eka swivandlanene swa mitirho.
“Vukorhokeri bya Vantshwa bya Rixaka lebyi pfuxetiweke byi ta thola ntlawa wa byona wo sungula wa 50 000 ya vanhu lavantsongo eku fambeni ka lembe leri taka [2023], ku tumbuluxa swivandlanene swa vanhu lavantsongo ku hoxa xandla emigangeni ya vona, ku hluvukisa swikili swa vona na ku kurisa ku tholeka ka vona.”
Mali ya nhlayiso ya SRD yi ya emahlweni
Mali ya Nhlayiso ya Mphalalo wa Vaaki wa Ntshikelelo (SRD) wa COVID-19, leyi yi pfuneke kutlula 10 ra timiliyoni ta vanhu lava nga tirhiki, yi engeteriwile hi lembe rin'wana – ku fika ekuheleni ka Nyenyankulu 2023.
Hi ku engetela, mfumo na vatirhisani va wona wu ta languta tindlela ta ku yisa emahlweni ku seketela vanhu la va nga eka ntshikelelo wa timali hi mukhuva lowu wu fikelelekaka eka tiko eka nkarhi wo leha.
Mfikelelo wa misava
Mfumo wu le ku yeni emahlweni na mpfuxeto wa misava na ku langutela ku pasisiwa ka Nawumbisi wa ku Tekiwa ka Misava lembe leri.
Ku tumbuluxiwa ka Ejensi ya Nhluvukiso wa Vurimi na Mpfuxeto wa Misava swi ta tlhela swi hetisisiwa lembe leri.
“Ndzawulo ya Mitirho ya Mfumo na Switirhisiwankulu yi ta hetisisa ku hundziseriwa ka 14 000 wa tihekitara ta misava ya mfumo eka Ejensi ya Nhluvukiso wa Tiyindlu,” ku vula Presidente.
U engetele leswaku ku na misava yo rimeka yo enela ku seketela timiliyoni ta van'wamapurasi va mpimo lowutsongo eka vafuwi va tihuku, swifuwo, mihandzu na matsavu.
Kutlula 100 000 ya van'wamapurasi se va kumile tivhochara ta manyoro ku ndlandlamuxa ntshovelo wa vona naswona nongonoko lowu wu ta ndlandlamuxiwa ku fikelela van'wamapurasi votala.
Vukungundwana na vugevenga
Kusuka eka ku tumbuluxa Khomixini ya Vulavisisi bya Ku Tekiwa ka Vulawuri bya Mfumo hi vanhu lava nga na Matimba, ku lavisisa tikontiraka ta maxavelo ya tinhundzu na vukorhokeri lebyi fambelanaka na COVID-19, Presidente Ramaphosa u endle hinkwaswo leswi nga kotekaka loko swi ta eka ku herisa vukungundwana.
“Ku hava na rin'we ra matshalatshala ya hina ya ku pfuxa ikhonomi ya hina ri nga ta humelela loko hi nga tirhani na mpingu wa vukungundwana hi ku hetiseka,” ku vula Presidente.
Ku nga si hundza 30 Khotavuxika, u ta andlala kungu ra leswi nga ta endliwa ku angula eka swibumabumelo swa Khomixini.
U hlamusele leswaku tiejensi ta mfumo to hambanahambana ti le ku tirhisaneni ku kuma vaonhi, ku va xupula, na ku endla leswaku mali ya Mfumo leyi phangiweke yi vuyisiwa.
Vuhlayiseki na nsirhelelo swi ta tiyisiwa hi ku thoriwa ka 12 000 wa maphorisa na ku tumbuluxiwa hi vuntshwa ka tiforamu to hlayisa nawu emigangeni.
Ku lwisana na GBV
Mfumo wu ta tlhela wu ya emahlweni wu tiyisa nyimpi ehenhla ka madzolonga yo ya hi Rimbewu na ku Dlayeteriwa ka Vaxisati (GBVF) lembe leri, hi ku tirhisiwa ka Kungu ra Qhinga ra Rixaka hi mayelana na GBVF.
Milawu leyintshwa yinharhu se yi le ku tirheni ku tiyisa sisiteme ya vululami bya vugevenga na ku seketela lava poneke.
“Ku simekiwa ka nawu lowu swi ta pfuna swinene eka ku tiyisisa leswaku milandzu yi tengisiwa hi ndlela leyi humelelaka, leswaku lava poneke va sirheleriwa na leswaku ku va na swo sivela leswi tirhaka kahle.” Wun'wana wa milawu leyintshwa leyi Presidente Ramaphosa a kongomisa eka wona i Nawu wo Cinca swa Vugevenga na Timhaka leti Fambelanaka na Byona lowu sirhelelaka lava nga sirhelelekangiki eka ku xanisiwa ka vumbirhi.
Nawu lowu wu pfumelela tikhoto ku thola vahlanganisi lava hi ku tirhisa vona, vanhu lavantsongo, mutsoniwa kumbe mudyuhari a nga kamberiwaka hawona eka mafambiselo ya le khoto.
Presidente a kongomisa na le ka Nawu wo Cinca Nawu wa Vugevenga (Milandzu ya swa Masangu na Timhaka leti Fambela naka) lowuntshwa lowu wu endlaka leswaku nxaniso wa swa masangu na nkucetelo wo endla swa masangu na vanhu lava nga na vutsoniwa bya le miehleketweni swi nga vi enawini.
Nawu lowu wu tlhela wu vula leswaku milandzu ya swa masangu ehenhla ka vanhu lava va tsoniweke emiehleketweni yi fanele ku rhekodiwa eka Rhijisitara ra Rixaka ra Vaonhi va swa Masangu (NRSO).
Nawu wo Cinca Madzolonga ya le Mindyangwini wu tekela enhlokweni yin'wana ya mipfilungano eka vuxaka bya le mindyangwini lebyi nga na madzolonga.
Nawu lowu wu pfumelela endlelo ro kuma swileriso swa nsirhelelo, na swona wu anamisile swiyimo leswi xikombelo xa xileriso xa nsirhelelo xi nga endliwaka ehansi ka swona.
Presidente Ramaphosa u vule leswaku Nawu lowu wu tlhela wu sirhelela vadyuhari eka mixaka hinkwayo ya madzolonga ya le mindyangwini, naswona wu tlhela wu pfumelela vaendli va swivilelo ku endla swikombelo swa xileriso xa nsirhelelo eka inthanete, swi va hlayisela nkarhi na tihakelo to teka rendzo.
Vulekamali yi nyika matimba eka maAfrika-Dzonga
More Matshediso
Hi ku tshikelela kunu pu, vanhu va kota ku twisisa mpimanyeto wa tiko hi ku olova, a ku khensiwi sisiteme ya le ka inthane te leyi vuriwaka Vulekamali.
Webusayiti yi tumbuluxiwile malembe mambirhi lama nga hundza hi Vutameri bya Timali ta Tiko hi ku tirhisana na mi hlangano yo yimela vaakatiko yo hlaya.
Phurojeke ya vutumbuluxi yi winile sagwadi hi nkarhi wa Masagwadi ya Sekithara ya Vutumbuluxi ya Vaaki ya vu17 hi 2019, ehansi ka xiyenge xa Swintshuxo leswi Hlohlotelaka Vutumbuluxi bya 4IR.
Mufambisi wa Vutameri bya Timali ta Tiko, Andile Best loyi a rhangelaka pfhumba ra webusayiti ya Vulekamali u vule leswaku xikongomel onkulu xa pfhumba leri i ku tlakusa ku tsakela ka vaaki, ku nghenelela na vutivi bya minongonoko ya swa timali ya mfumo.
“Loku i ku tiyimisela ka Vutameri bya Timali ta Tiko ka ku va erivaleni swinene hi mayelana na timali ta mfumo.
Vuxokoxoko bya mpimanye to se byi kandziyisiwile eka webusayiti ya Vutameri bya Ti mali ta Tiko, kambe webusayiti leyi yi na vuxokoxoko lebyi fikelelekaka hi ku olova hi xivumbeko lexi tirhisekaka ku olovisa ku avelana ka mahungu, nxopanopo na na vulavisisi lebyi hetisekeke,” ku hlamusela yena.
Hi ku ya hi Best, Vulekamali yi seketela ku nghenelela ka mihlangano ya vaaki na vaaki eka maendlelo ya mpimanye to naswona yi endla leswaku vaakitiko va va na ku vulavurisana loku nga na vutivi byo enta hi mayelana na tipholisi ta mfumo.
“Loko hi kombela vaakatiko ku nghenelela eka maendlelo ya mpimanyeto va karhi va nga tivi nchumu hi timhaka leti, a va nge swi koti ku nyika mavonelo ya nkoka.
Xavumbirhi, hi lava leswaku vaaki va tiva hilaha mfumo wu tirhisaka mali ya nkwama wa wona hakona,” ku vula Best.
Xikombiso, mihlangano ya vaakatiko yi tshama yi ri karhi yi lava ku tiva hilaha mfumo wu nyikaka vukorhokeri hako na, ndlela leyi vukorhokeri byi nga na vuxaka na mpimanyeto hayona na loko mfumo wa rixaka, wa swifundzankulu na wa m uganga wu ri na vutihla muleri bya vukorhokeri byo kongoma.
Best u vule leswaku exikarhi ka van’wana vatekaxiave eka phurojeke leyi i Ndzawulo yo Kambisisa Matirhelo no Hlela; nhlangano wa vaakatiko wa Imali Yeth u; Pfhumba ra Misa va na Senthara yo Tsundzuxa Mfumo ya swa Xithekiniki.
“Eka levhele yin’wana na yin’wana ya ku teka swiboho na le ka nhlangano wun’wana na wun’wana wa mfumo, ku na vuyimeri bya mfumo na mihlangano ya vaakitiko”, ku vula yena.
Loko a vulavula hi ku yimela mihlangano ya vaakatiko leyi khumbekaka, Zukiswa Kota, murhangeri wa Nongonoko wo Veka Tihlo na Nseketelo eka Muvekatihlo wa Vutihla muleri bya Vukorhokeri bya Mfumo na muhlanganisi loyi a nga rhangela wa Imali Yethu u vule leswaku maendlelo ya mpimanyeto lawa ma nga na vutihlamuleri i ya nkoka eka xidemo kirasi.
“Xikongomelonkulu i ku kucetela mphamelo wa vukorhokeri wo antswa”, ku vula yena.
“Eka hina, ku fikelela mahungu hi xihatla swi vula leswa ku a wu tshami u ri na miganga leyi hlundzukeke, leyi nga tiveki nchumu hi maendlelo ya mpimanyeto, a vula, a tlhela a engetela,” ku vula yena, a tati sa leswaku vanhu va na matwi siselo yo antswa na xihatla yo bumabumela hi mayelano na mpimanyeto, naswona va swi tiva leswaku va fanele va tihlanganisa na mani mayelana na swiphiqo leswi va hlanganaka na swona.
A hi tirhisaneni ku lunghisa swa timali ta hina
vukuzenzele unnamed
Mpimanyeto lowu andlari weke hi Holo bye wa swa Timali, Tito Mboweni wu nyika nhlahlu vo wo tivikana wa xiyi mo xa ikhonomi ya hina.
Tinhlayo ti swi veka erivaleni leswaku handlekaloko hi teka goza sweswi ku hundzuluxa swilo, ku ta va na mikarhi yo tika swinene emahlweni.
Ku swi veka kahle eriva leni, hi le ku tirhiseni ka mali swinene kutlula leyi hi yi nghenisaka.
Hikwalaho ka sweswo, hi le ku yeni emahlweni hi lombetela, naswona ku durha ka ku tlherisa xikweleti le ku tlakukeni.
Hi ntiyiso, tihakelo ta ku tlherisa xikweleti swe swi i xiyenge lexi kulaka hi ku hatlisa swinene na matirhiselo mali.
Hi tirhisa mali yo tala eka ku tlherisa tihakelo ta swikweleti kutlula leswi hi swi endlisaka xiswona eka swa rihanyu; ko va ntsena dyondzo na nhluvukiso wa vaaki swi kumaka yo tala.
Xiyimo lexi xa kanakanisa hindlela ya khombo naswona a xi yiseki emahlweni.
Hi dinga ku endla ku cinca ko tivikana naswona hi dinga ku yi endla sweswi.
Ku na swivangelo swo talanyana swa xiyimo lexi hi nga eka xona sweswi.
Ikhonomi a yi kulangi swinene eka malembexikhume lama nga hundza, ngopfungopfu hikwalaho ka nkitsinkitsi wa swa timali wa 2008 na ku wa eka ku laveka ka swicelwa le swi hi swi tundzelaka matiko mambe.
Hikwalaho ka swe swo, nhlengeleto wa xibalo wu vile lowu nga tsana naswona hi bohekile ku lomba swinene ku kota ku tirhisa mali eka nhluvukiso, swimakiwankulu na miholo.
Hi nkarhi wun’we, ntekelavulawuri wa mfumo na vukungundzwana swi khu mbile mafumelo, matirhelo ya kahle ya mitirho na ku yisa emahlweni swa timali eka mihlangano ya mfumo yo tala nyana, ku katsa na mabindzu lama nga ehansi ka vun’wini bya mfumo (tiSOE).
Matshalatshala ya malembe mambirhi lama nga hundza yo pfuxeta ikhonomi na ku aka mihlangano hi vuntshwa se ma soriwile hi nkitsinkitsi wa gezi, leswi kamanyetaka ku yisa emahlweni ku kula na ku rhwexa ndzhwalo wo engetela ehenhla ka swa timali ta mfumo.
Hikokwalaho, swirhangana swa hina eka mpimanyeto lowu swi fanele ku vuyisa ikhonomi ya hina eka ndlela ya ku kula na ku kamanyeta ku tirhisiwa ka timali ta mfumo na ku tshamisekisa xikweleti xa hina.
Mpimanyeto lowu i xiphemu lexi fambaka swin’we xa pfhu mba ra hina ra ku kula ka nka tsahinkwavo, ku tumbuluxiwa ka mitirho, vuvekisi na mfumo lowu nga na vuswikoti.
Hi tekile xiboho lexi nga na xikongomelo xa ku nga landzeleli ndlela ya ku boha nkhamu.
Ndlela yoleyo a yi ta va yi vile na mitsemo leyi kulu eka ku tirhisiwa ka mali eka vukorhokeri bya vaaki lebyi vanhu lava sweleke va tshembelaka eka byona.
A yi ta va yi khumbile ku hungutiwa hindlela yo hlamarisa ka miho lo ya vatirhelamfumo, sayizi ya vukorhokeri bya mfumo, ku tsemiwa ka tibonasi na tiphenceni, ku tlakusiwa ka swibalo na ku xavisiwa ka rifuwonhundzu ra mfumo.
Mpimanyeto lowo boha nkhamu a wu ta va wu onhile vuswikoti bya hina bya ku kula na ku tsanisa vuswikoti bya mfumo ku hlohlotela nghi ngiriko wa ikhonomi na ku fikelela swidingo swa vanhu.
Ematshan’weni hi andlarile mpimanyeto lowu wu nga naku hambana wa magoza lama ringanisiweke na ku va lama langutisisiweke kahle ku kamanyeta ku tirhisiwa ka mali, ku engetela xibalo na ku khutaza ku kula.
Emalembeni manharhu lama taka, hi langutela ku fikelela nhlayiso wa kwalomu ka R261 wa tibiliyoni hi ku tsema mipimanyeto ya tindzawulo to talanyana na ku hunguta mpimo lowu bili ya miholo ya vatirhelamfumo yi tlakuka hawona.
Hambiswiritano, hi nkarhi wun’we, hi ta dinga ku tirhisa mali yo tala ku seketela ku vumbiwa hi vuntshwa ka tiSOE to fana na Eskom na SAA.
Hikwalaho ka sweswo, hi langutela ku hungutiwa ka nsalo wa R156 wa tibiliyoni eka ku tirhisiwa ka mali loku nga riki na ntswalo eka theme ya le xikarhi.
Leswi swi ta pfuna ku hu nguta nkayivelo na ku hungu ta swidingo swa hina swa ku lomba.
Xiphemu lexikulu xa nhlayiso xi ta ta kusuka eka ku hunguti wa ka mpimo lowu bili ya hina ya miholo yi kulaka hawona.
Leswi swi ta lava mikanerisa no leyi kongomisaka exikarhi ka vatirhisani va vaaki hi nkwavo, kambe ngopfungo pfu eka tiyuniyoni ta sekitara ya mfumo.
Mivulavurisano leyi yi dinga ku endliwa hi moya wa ku lava switshunxo.
Ndzi tiyisiwa mbilu hi ku hise ka ka mavandla hinkwawo ka ku vulavurisana eka mikane risano yo tivikana leyi nga na xikongomelo xa ku kuma xitshunxo.
Endlelo ra hina a hi ku tsema hindlela yo hlamarisa sayizi ya vatirhelamfumo, kambe i ku kambela mpimo lowu miholo ya hina yi kulaka hawona.
Miholo ya vatirhelamfumo hi nhlayoxikarhi yi tlakukile hi mpimo wa le henhla swinene kutlula inifulexini emalembeni lamo tala, naswona hi dinga ku lunghisa leswi loko hi fanele ku tisa timali ta mfumo ehansi ka vulawuri.
Nakambe leswi swi tirha eka malawulelo ya timali ta vanhu vona vini, laha loko nchumu wa matirhiselo ya timali wahi kumbe wahi lawa ma tlakukaka hi mpimo wa kutlula inifulexini – ku nga va nxavo wa gezi, mixavo ya swifambo kumbe swakudya – mikarhi hinkwayo hi ta veka mpimanyeto na timali ta mu nhu ehansi ka ntshikelelo na le handle ka ndzinganano.
Bili ya miholo yi tshama yi ri xiphemu lexikulukumba xa ku tirhisiwa ka mali hi ntlawahato wa ikhonomi.
Ku kula ka bili ya miholo swi sungurile ku hetiwa matimba hi ku tirhisi wa ka timali eka tiphurojeke to lava xumankulu eka ku kula ka nkarhi lowu taka na michumu leyi yi nga ya nkoka swonghasi eka mphakelo wa vukorhokeri.
Bili ya miholo ya vatirhela mfumo hindlela yihi kumbe yihi a hi xiyenge xi ri xoxe laha hi tsemaka kona tihakelo.
Ndzi tekile xiboho xa leswaku a ku nga vi na ku tlakuka eka miholo ya vakhomantirho lava hlawuriweke nan’waka.
Leswi swi landzela ku hungutiwa ka mivuyelo leyi tumbulukaka eka micinco ya Buku ya Vuxo koxoko ya Vaholobye.
Hi ta hangalasa nawu lowuntshwa nan’waka lowu tivisaka ri mba ra miholo eka mavandla ya mfumo na tikhamphani leti nga ehansi vun’wini bya mfumo ku sivela muholo lowu tlulaka mpimo eka swirho swa bodo na varhangerinkulu.
Varikwerhu va hina va tiyuni yoni ta vatirhi va vula swona loko va ku hi fanele hindlela leyi kombisekaka hi sivela ku pfuta ka timali ta mfumo hi ku tirhana na vukungundzwana, ku herisa matirhiselo ya mali lama hambanaka na milawu, lawa ma nga hava mbuyelo na ku va wa ku tlangisa.
Hi ta endla leswi na swin’wana swo tala.
Tanihiloko hi ri karhi hi kamanyeta swinene bili ya miholo ya mfumo, i swa nko ka swonghasi ku tshamisekisa timali ta mfumo, ku antswisa matirhelo ya sekitara ya mfu mo i swa nkoka swinene loko hi lava ku aka mfumo lowu nga na vuswikoti, lowu tirhaka hi ku hatlisa ku ri hava ntlangiso wa swipfuno.
Hi dinga vanhu vo tala lavanene eka swiyimo leswi nga fanela.
Loko hi ri karhi hi lawula ku tirhisiwa ka timali ka mfumo, hi le ku hlongoriseni ka ku kula.
Hi xona xivangelo lexi xa leswaku, hambiloko ku ri na vangwa ra nkwama wa ti mali, ku hava mitlakukokulu ya xibalo.
Ematshan’weni, ku na ku wisisiwa ka vabari hi wun’wewun’we na magoza lamo talanyana ku anamisa tshaku ra xibalo xa tikha mphanikulu.
Nakambe hi le ku susumeteleni emahlweni hi mipfuxeto leyi fikaka ekule eka swiyenge swo fana na mphakelo wa gezi, tihlaluko, swiporo na vuhlanganisi bya swa tiqingho ku hunguta ku dhurha ka ku endla bindzu.
Hi ku tirhisa Nkwama wa Swimakiwakulu hi na xiko ngomelo xa ku hlengeleta timali kusuka eka swihlovo swo hambana kufika eka ku vekisa eka nongonoko wo aka lowukulu.
Hi ku tirhisa qhinga ra hina ra tiindasitiri na pfhumba ra vuvekisi hi le ku pfuleleni ka swiyenge swa nkoka swa ku kula.
Hi le ku lunghiseni ka timali ta hina ta mfumo ku endla ku kula ka nkatsahinkwavo na ku tumbuluxiwa ka mitirho swi koteka.
Mikarhi yo tano yi lava hina leswaku hi va na ntiyiso, ku nga ri ku lerisa.
Yi lava ntirhisano, ku nga ri ntlimbo.
Ku tipfumata swo karhi na ku endla vucincanisi swi ta boheka ku endliwa.
Hi le ka leswi hi ri swin’we, naswona hi avelana vutihla muleri bya nhlanganelo ku byarha switluto, ku tluta xi kan’we na ku lawula tiko ra ka hina ri tsemakanya mati ya timheho ta matimba.
Nseketelo wa vavabyi wu na nkoka eku lweni na TB
Dale Hes
Phurojeke ya Rifuva ya US AID eAfri ka-Dzonga yi vonaka tanihi xikombiso lexinene xa hilaha mfumo, miganga na tiNGO ti nga tirhisana ka hakona ku herisa rifuva (TB) hi ku nyika nseketelo lowu hetisekeke eka vavabyi.
Afrika-Dzonga yi rhangile emahlweni eka nyimpi ya misava yo lwisana na TB, naswona United States Agency for Inter national Development (USAID) yi nghenelrile ku pfuna.
Phurojeke ya malembe ya ntlhanu leyi sunguleke hi 2016 yi karhi ya endliwa hi ku tirhisana na Ndzawulo ya swa Rihanyu ya Rixaka eka nhungu wa swifundzankulu swa Afri ka-Dzonga.
Xin’wana xa swiphemu swa nkoka swa phurojeke i ku seketela tiNGO leti kumekaka emigangeni.
Phurojeke yi pfu neta hi swa timali eka 21 wa tiNGO leti nga seketela ku tlula 3500 wa vavabyi, leti nhlayo -nyingi ya tona ti kumekaka ematikoxikaya.
Mosamoria eFree StateMosamoria, leyi kumekaka eMangaung hi yin’wana ya tiNGO leti kumeke mpfune to wa swa timali kusuka eka phurojeke.
Nhlangano wu na xipano xa vatirhi va rihanyu va miganga, mufambisi wa phurojeke na muteki wa data lava hinkwavo va tirhaka ku tiyisisa leswaku vavabyi va nwa tiphilisi ta vona hi mfanelo leswaku va kota ku hola ku nga si hela ntsevu wa tin’hweti.
“Hi thorile 74 wa vanyiki va vuhlayiseki eka phurojeke leyi.
Eku sunguleni, a hi tirha na vavabyi va 200, endzhaku hi va na 400 wa vona, naswo na eka kontiraka ya hina ya sweswi hi na 500 wa vavabyi lava hi tirhaka na vona siku na siku.
Vavabyi lava va rhumeriwa eka hina loko va kumeka va ri na TB eka ti tliliniki to hambanahambana kusuka eka dorobankulu ra Mangaung,” ku vula mu-hlanganisi wa Mosamoria, Trudie Harrison.
Mosamoria yi endla mapfhumba yo kambela ya muti hi muti n’hweti na n’hweti ku kuma vavabyi vantshwa va TB, kutani yi va nyika vutshunguri xikan’wekan’we.
Harrison u vula leswaku ntirho wa Mosamoria wu hungutile tingana leti tisiwa ka hi vuvabyi ta TB, yi akile vuxaka na miganga na ku tisa ku humelela ko antswa eka vutshunguri bya TB.
“Xikombiso, hi 2018, 514 wa vavabyi va hina va tshunguriwile,” ku vula Harri son.
Harrison u hi byela hi ta xitori xa wun’wana wa vavabyi va M osamoria.
U ny ikiwile nseketelo wa siku na siku hi munyiki wa vuhlay iseki wa Mosamoria, loyi a nga tiyisisa leswaku a nwa tiphilisi ta yena siku rin’wa na na rin’wana na ku tlhela a n’wi pfuna hi mugayo na swiambalo swintshwa.
“U hetile vutshunguri bya yena, kutani a hola.
U tlhelerile entirhweni hikuva muthori wa yena a hlayisile ntirho wa yena,” ku vula Harrison.
Tiva swikombiso swa TB Loko u ri na swin’wana swa swikombiso leswi, kutani u fanele ku endzela tliliniki kumbe xibedhlele xa wena xa le kusuhi ku ya kamberiwa TB: • Ku khohlola loku hetaka mavhiki manharhu kumbe ku tlula• Ku khohlola ngati• Ku vava ka xifuva, kumbe ku twa ku vava loko u hefemula kumbe ku khohlola • Ku hela miri handle ka ku tiyimisela• Ku karhala• Ku hisa miri.
RIHANYUKu kuma mahungu hi xitalo hi mayelana na Phurojeke ya Rifuva ya USAID eAfrika-Dzonga, bana riqingho eka: 012 484 9300.
Vuxokoxoko bya ADHD na ADD
Silusapho Nyanda
KU NA MPFUNO lowu kumekaka wa vana lava xanisiwaka hi mavabyi ya nkayivelo wa nkongomiso wa miehleketo na nkankongomisamiehleketo.
Loko n’wana loyi a xanisiwaka hi vuvabyi bya nkankon gomisamiehleketo (ADHD) kumbe vuvabyi bya nkayivelo wa nkongomisamiehleketo (ADD) a nga tshunguriwi, swiyimo leswi swi nga va na ntshikelelo wo homboloka wa nkarhi wo leha eka rihanyo ra yena.
Lawa i mavonelo ya Dkd Khati ja Jhazbhay, loyi a rhangelaka Yuniti ya Vuvabyi bya Miehleketo ya Vantshwa na Vana eXibedhlele xa Townhill ePietermaritzburg, KwaZulu-Natal.U vule leswaku tanihi vatswatsi, vana lava va ta va na nxunge to lowu tlakukaka wa vuvabyi byin’wana bya miehleketo, ku fana na nchavo na ntshikelelamiehleketo, na ku tlhela va tirhisa swidzidziharisi hi ndlela yo biha.
ADHD na ADD ti khumba matirhelo ya vana etidyondzweni naswona mahanyelo ya vona ya nga hlundzukisa van’wana.
Vana lava va nga ha vengiwa hi van’wana, va nghena ekhombyeni na ku weriwa hi tinghozi.
“Swiyimo swa n’wana un’wana na un’wana swi fana swi ri swoxe na ku ya swi ndlandlamuka, kutani swi na nkoka ku endla mihlahluvo ya xitlilinikali yo angarhela ku kuma swiphemu swin’wana leswi nga vaka swi hlohlotela ku kula ka vona, xikan’we na matimba lama nga ndlandlamukisiwaka ku va pfuna ku fikelela vuswikoti bya vona hi vutalo,” ku vula Dkd Jhazbhay.U vule leswaku ADHD na ADD i mavabyi ya ku kula ka longobyongo lama vangaka ku tikeriwa ka mahanyelo, ku fana na ku pfumaleka ka nkongomisamiehleketo.
Vuvabyi lebyi byi teka xivumbeko xa:
• Ku endla swihoxo hi ndlela ya futa• Ku tsandzeka ku hetisa mitirho yo karhi• Ku lahla swilo• Ku hambukisiwa hi ku olova eka nkongomiso wa miehleketo na ku rivala ngopfu Swikombiso swa munhu wa nkankongomisamiehleketo kumbe loyi a endleka swilo handle ka ku rhanga hi ku swi ehleketisisa swi katsa:
• ku swoswaswoswa tintiho kumbe mikondzo• ku huhisa swandla na mikondzo• Ku tsandzeka ku tshamiseka exitulwini• ku nyika tinhlamulo handle ko ehleketa na ku yima hi milenge laha u languteriweke ku tshama ehansi.
“Swikombeto swi endleka etin dhawini timbirhi kumbe kutlula – emakaya, eswikolweni, eka vanghana kumbe maxaka kumbe hi nkarhi wa migingiriko yin’wana – naswona swa nghenelela na le ka matirhelo ya le vanhwini, emitirhweni na le eswikolweni.
Swikombeto swa matimba swi endleka ku nga si fika malembe ya 12 naswona swi fanele ku va kona ku ringana hi mpimohansi wa tin’hweti ta tsevu.
Vadyondzisi va kota ku vona ku tikeriwa ka mahanyelo naswona va nga rhumela n’wana loyi ku ya kuma nhlahluvo wa xitlilinikali.
Ku na swihlawuriwa swo hambanahambana swa vutshunguri leswi nga langutisisiwaka.
Ku aka rixaka leri hlayisaka vana
vukuzenzele unnamed
Ku na xivuriso lexi xi kumekaka exika rhi ka mifuwo yo tala lexi xi nge n’wana a hi wa un’we.
Miehleketo leyi, ya leswaku muganga na vukulu bya wona wu na vutihlamuleri byo kurisa, ku nyika rihanyo na vuhlayiseki eka n’wana swi ta emiehleketweni ya mina loko ndzi anakanya rifu ra mahlomulambilu ra Enock Mpianzi wa malembe ya 13 ekampeni ya xikolo leya ha ku vaka kona.
Mhaka yo vava hileswaku Enock a hi n’wana a ri yexe loyi a lahlekeriweke hi vutomi bya yena hi swivangelo leswi a swi ta siveleka, loko ntsena vatswatsi a va kota ku hlayisa na ku va na vutihlamuleri.
Hi nga tlhela hi ehleketa hi Keamohetswe Shaun Seboko wa 13 wa malembe, loyi a nga nwela exidziveni xa Xikolo xa Phura yimari xa Magaliesburg, na vana lavaya vambirhi lava nga lova eXikolweni xa Phurayimari xa Lekgolo eLimpopo endzhaku ka loko lori yi tlumbanile na khumbi kutani ri va wela.
Hi nga tlhela hi ehleketa hi ta vana vo tala, ku fana na n’wana wa malembe ya tsevu Nathlia Pienaar, loyi a dlaweke handle ka nandzu etinyimpini ta mitlawa eTifuleteni ta Kapa.
Hi tlhela hi tsundzuka mafu ya mahlomulambilu ya Michael Komape na Lumka Mkethwa, lava havambirhi va loveke endzhaku ka ku wela eswiha mbukelweni swa magoji.
Vutomi lebyi hinkwabyo ka byona bya vana lavatsongo, na vutomi bya van’wana lavo tala, a byi fanele byi nga lahlekangi.
Makhombo lawa hinkwawo ka wona a ya fanele ya siveriwile loko a ku tekiwile tindlela to ma sivela hi ku endla leswaku vana lava va kumeka etindhawini leti hlayisekeke.
Hi ku vona ka mina, tanihi rixaka, hi le ku tsandzekeni ku hlayisa vana va hina.
Vana vo tala kutlula mpimo va tikuma va ri eka swiyimo swa khombo, ku nga va swikwekwetsu swa xinkadyana ena mbyeni, kumbe va tshikiwa va ri voxe emikhukhwini na rivoni ra pharafini.
Loko van’watikontiraka va tshika michini yo cela misava yi nga sirheleriwa nga kumbe swimakiwakulu swa xikolo swi nga sirheleriwangi kumbe swifambo swa xikolo swi rhwala vana vo tala kutlula mpimo, sweswo swi tisa nxungeto evuton'wini bya vona.
Kambe ku na swo tala swo tlula futa leri ndzi vulavulaka harona.
Vana vo tala va landzeleriwa hi swifamona leswi lavaka ku va hlasela hi timhaka ta swa masangu, mitlawa ya vugevenga na vaxavisi va swidzidziharisi hikuva vana lava va hlaseleka hi ku olova.
Tanihi rixaka, hi fanele ku tshama hi pfule mahlo ni ku xalamuka ku hlayisa vana va hina emakhombyeni lawa.
Tanihi rixaka, hi fanele ku vumba ntolovelo wa vutihlamuleri.
Hi fanele ku va ni vutihlamuleri bya hina vini, bya vana va hina na van’wana.
Ku fana na ku tiyisisa leswaku vana va kula etindhawini leti hlayisekeke, leti akaka na ku nyanyula.
Swi tano, hi fanele ku titwa hi ri na ntirho wo hlayisa vanhu hinkwavo lava hi va tivaka na ku tshama na vona.
Hi fanele ku titwa hi ri na ntirho lowu emagondzweni.
Loko hi ri karhi hi amukela ku ya ehansi ka mafu emagondzweni hi nkarhi wa makhisimusi, ntiyiso wo vava hileswaku kutlula vanhu va 1, 600 va lovile emagondzweni ya ka hina en’hwetini yin’we na hafu.
Swi hlambisa timbilu ku tiva leswaku kutlula 9, 000 wa vachayeri va mimovha va khomiwile hikwalaho ka milandzu leyi katsaka ku chayela va pyopyiwile, ku chayela hi rivilo na ku chayela hi vuso fa.
Ntolovelo wa vutihlamuleri swi vula leswaku hinkwerhu hi fanele ku chayela hindlela leyi hlayisekeke na ku hlonipha timfanelo ta van’wamilenge na van’wana va tirhisa va magondzo.
Ntolovelo wa vutihlamuleri swi vula leswaku vatatana va fanele ku va kona evuton’wini bya vana va vona.
Vamanana vo tala va kumeka va kurisa vana va vona va ri voxe, leswi swi hungutaka vuswikoti bya vona na vana va vona byo humelela.
Ntolovelo wa vutihlamuleri swi tlhela vula leswaku hi fanele ku tisirhelela loko hi endla timhaka ta swa masangu hi papalata ku tihoxa na ku hoxa van’wana ekhombyeni ra HIV .
A hi fanelanga ku tirhisa xihoko hi tindlela to biha na ku tirhisa swidzidziharisi.
Hi fanele ku navela ku hanya vutomi bya rihanyo lerinene leswaku hi papalata mavabyi lama yo tala lawa ya sivelekaka leswaku hi va na vutomi byo leha.
Ntolovelo wo tano wu fanele ku amukeriwa ngopfungopfu hi vanhu lava erixakeni va nga na swiyimo swa matimba na nkucetelo, ku nga varhangeri va vukhongeri kumbe van’watipolitiki, varhangeri va xintu kumbe vanhu va ndhuma.
Hi marito kumbe swiendlo swa vona, va fanele ku aka tiko laha vanhu hinkwavo va tekeriwaka enhlokweni na ku hlayiseka.
Swirho swa mfumo leswi hlawuriweke na vatirhelamfumo va byarhisiwile vutihla muleri byo tiyisisa vusirheleri na rihanyo ra vaaki.
Va fanele ku tiyisisa leswaku ku na switirhisiwa swo ringanela na vuhlayiseki eswikolweni.
Va fanele ku teka magoza ya xiha tla loko ku ri na nkavanyeto wa mphakelo wa mati emigangeni kumbe loko va kuma swiviko swa timboni ta le switarateni leti ta nga ha tirhiki kahle.
Va fanele ku tiyisisa leswaku milawu ya rihanyo na vuhla yiseki ya landzeleriwa naswona milawu ya tiko ya pfuxetiwa.
Ku engetela eka ntirho lowu yaka emahlweni eka mfumo ku fikelela vutihlamuleri lebyi ndzi vulavulaka hi byona eka swiyenge hinkwaswo swa mfumo, mikarhi yin’wana hi fanele ku teka magoza ya vukari.
Hi ku landzelela mafu ya vana yo wela eswihambukelweni swa magoji, hi simekile pfhumba ra SAFE ku hatlisisa mphakelo wa swihambukelo leswi amukelekaka eswikolweni hinkwas wo etikweni.
Hi rhumerile Mavuthu ya Vusirheleri bya Rixaka ya Afrika-Dzonga etindhawini tin’wana ta Dorobakulu ra Kapa ku ya seketela mapho risa eka matshalatshala ya vona yo hunguta madzolonga ya mitlawa.
A hi khale hi ti hlanganisile na mitlawa ya vaaki ku simeka kungu ra magoza yo herisa madzolonga eka vavasati na vana.
Hambiswiritano, ka ha ri na swo tala leswi hi faneleke ku swi endla tanihi mfumo na rixaka.
Hi ba mandla hi vuyelela eka vanhu na mitlawa leyi tekeke vutihlamuleri byo langutela rihanyo ra van’wana vanhu.
Ku na vanhu vo fana na Ralph Bouwers na Mark Nicholson, lava va kunguhateke migingiriko ya vuhungasi bya vantshwa eLa-vender Hill eka Dorobakulu ra Kapa ku va sivela ku nghenela mitlawa ya vugevenga.
Lava i vamanana, vasesi na vanhwana lava tirhaka hi ku tinyiketa tanihi swichudeni hi ku tirhisa Pfhumba ra Bobbi Bear, ku nga nhlangano eAmanzimtoti eKwaZulu-Natal lowu wu nyikaka vutumbelo eka vana lavatsongo lava va hlaseriweke.
Ku na mitlawa yo tala ya vu pfumeri ku fana na Khomfer ense ya Tibixopo ta Tikhatoliki ta le Dzongeni wa Afrika, leyi ndza ha ku hlanganaka na yona ku nga ri khale leyi yi ndzi hlamuseleke hi mitirho leyi va yi endlaka ku angula eka swidingo swa lava va sweleke, ku seketela mindyangu leswaku yi hlayiseka na ku pfuna va ntshwa ku lwa na mitlhotlho leyi va langutaneke na yona.
MaAfrika-Dzonga lava va hi komba ndlela.
Hi ku tirhisa xikombiso xa vona, va hi tsu ndzuxa leswaku swi vula yini ku byarha vutihlamuleri bya hina vini na bya van’wana vanhu.
Tiko leri ri hlanganile na ma khombo yo tala kutlula mpimo.
Vutomi bya vantshwa vo tala byi lahlekile, vana vo tala va vavisekile enyameni na le moyeni.
Hi nga herisa makhombo lawa loko hinkwerhu, un’wana na un’wana wa hina, a byarha vutihlamuleri byo kurisa vana etikweni ra ka hina ra Afrika-Dzonga ro saseka swo nghasi.
Ku lumekeriwa no timeriwa
Vukuzenzele unnamed
KU NA SWILO SWO hambanahambana leswi maAfrika-Dzonga va nga swi endlaka ku hlayisa gezi na ku papalata ku timeka ka gezi.
Mufambisi wa Xit ichi wo Khome la wa Xitichi xa Gezi xa Matimba xa Eskom Obakeng Mabotja u vule leswaku ku pfumaleka ka gezi ro ringanela eAfrika-Dzonga swi tshikelela vutomi bya vanhu hikuva migingiriko ya ntolovelo a swi nga humeleli hi nkarhi wa ku timeka ka gezi.
Xitichi xa Gezi xa Matimba xi kumeka eLephalale, Limpopo.
Mabotja u hlamusele leswaku ku timeka ka gezi swi humelela loko Eskom yi tsandzeka ku endla gezi ro enela ku fikelela swilaveko swa tiko.
Hiko kwalaho, u vule leswaku i swa nkoka swonghasi leswaku maAfrika-Dzonga hinkwavo va tirha xiphemu xa vona hi ku tirhisa gezi ritsongo.
Switsundzuxo swa Eskom swo tirhisa gezi ritsongo:
• Tima timboni loko u suka ekamareni• Tirhisa tindhlulupu ta LED• Tima switirhisiwa swa gezi loko u nga ri eku swi tirhiseni• Tirhisa mati yo titimela ntsena, handle ka loko swi fanerile • Tirhisa nkumba wa rihiso ku funengeta gizara ya wena.Swiphemu swo tala swi nga kavanyeta ku endliwa ka gezi, ku katsa na vuhlayisi, ku timeka ka gezi loku nga kunguhateriwangiki, kasi xa nkoka swonghasi, maxelo.
Mabotja u vule leswaku pulanti ya yena, ngopfungo pfu, ya khumbeka hi max elo yo hisa swinene.
“Hi masiku ya mumu lowukulu, xitichi a xi swi koti ku endla gezi hi matimba hinkwawo ya xona,” a vula.
Xitichi xa Gezi xa Matimba xi tirhisa malahla ku endla gezi, naswona xi endleriwile ku endla 3990 MW.
“Gezi ri hangalasiwa hi ku tirhisa xitichitsongo xa vuhangalasi.
Ri famba hi tinta mbhu to hundzisa ta nsus umeto wa le henhla kutani ri hundza hi le ka swihu ngatandzilo swa mpimo wa le hansi leswi swi tirhaka ku hunguta nsusumeto.
Kutani gezi leri ri hu ndziseriwa eka tintambhu ta gezi ta rixaka.” Malahla ya xitichi lexa gezi ya huma emugodini wa Grootegeluk wa Exxaro.
Malahla lawa ya tleketliwa hi ku tirhisa bandhi ro hundzisa ya yisiwa emadulwini na le tiyinkhweni ta Matimba, ya nga si yisiwa eswigaywini laha ya siriwaka na ku hundzuriwa ya va gezi, ku vula Mabotja.
Vantshwa veri YES eka ku thoriwa
vukuzenzele unnamed
Masego Temane u tsakile ku va a kuma ntokoto wa ntirho, lowu wu fambela naka na Dipililoma ya Ma fambiselo ya Vuthori, laha a nghenisaka xandla eka Vu korhokeri bya ku Thoriwa ka Vantshwa (YES).
YES, leyi ya ha ku sime kiwaka hi Presidente Cyril Ramaphosa, yi ko ngomisiwa eka ku lulamisela vantshwa eka ku thori wa na ku va nyika vuswikoti bya xithekiniki lebyi byi lavekaka ku seke tela vutumbuluxavumaki bya ikhonomi.
Temane u hlamusela leswa ku endzhaku ka loko a thwasele tidyondzo ta yena hi 2016, a nga kotanga ku endla xikombelo xa ntirho hikuva a nga ri hava ntokoto lowu lavekaka.
“A swi tika ngopfu ku lavana na ntirho u ri hava ntoko to.
Hi nkateko ndzi hla ngane na Vuyi meri bya Vuthori bya Lulaway le byi byi tirhisa naka na YES, na kona byi ndzi nyi ke ntirhodyondzo.”YES i nhlanganelo wa mfu mo, ndzawulo ya vatirhi na mabindzu ku nyika ntokoto wa ntirho lowu hakelaka eka miliyoni yin’we ya vantshwa va MaAfrika-Dzonga eka malembe yanharhu lawa ya taka.
Vulavisisi lebyi byi endli weke hi lava va nga na xiave byi kombisa leswaku ntoko to wa ntirho wa lembe rin’we eka CV , laha ku nga na papila leri ri vulavulaka hi vumu nhu bya wena, swi engetele la ku va muntshwa a kuma ntirho hi ndlela ya le henhla.
Temane u engetele leswaku u rhandza ntirho wa yena, ngopfungopfu hikuva u kuma nkarhi wo pfuna va ntshwa van’wana ku kuma ntirho tanihi leswi a nga mutirhadyondzo wo thola.
Eku simekiweni ka YES Presidente Ramaphosa u ti visiwile eka vantshwa vo sungula va 100 lava va nga ta thoriwa eka ku suka eka no ngonoko hi ABSA, Investec, Netcare, Sasol na Unilever.
“Hi vona goza leri tanihi phuphu yin’wana ya ma tshalatshala ya rixaka ku tumbuluxa mikateko yo va vantshwa va thoriwa.
Phu phu yin’wana ya le xikarhi i nhluvukiso wa vutshila na vuswikoti bya vantshwa,” ku vule Presidente Ramaphosa.
U kombele mabindzu lama tsongo ku va na xiave tanihi leswi ya na nga na mitirho yo tala na ku tlhela a vula leswa ku mabindzu a ya nge swi koti ku amukela vantshwa lava va eneleke ya ri woxe.
Hi ku ya hi CEO ya YES Tashmia Ismail-Saville, eka 15.5 wa timiliyoni ta vanhu va Afrika-Dzonga lava va nga exikarhi ka malembe ya 18 na 34, 5.8 wa timiliyoni a va na mitirho.
“YES yi tiyimisele ku nyi ka xiphemu xolexo xa va ntshwa va hina, lava va nga tekeriwiki enhlokweni hi maendlelo ya ku thoriwa eka nkarhi lowu hi nga eka wona laha tikweni, nkateko wo sungua wa nkoka ku va va kuma ntokoto wa ntirho lowu hakelaka lowu wu nga wa xiyimo xa le henhla,” ku vule Ismail-Saville.
Tanihi ku engetelela xina vetisi eka mabindzu lama tsongo, lawa ya tholaka va ntshwa va vantima, exikarhi ka malembe ya 18 na 29, ya ta pfumeleriwa ku va ya kuma Xinavetisi xa Xibalo xa Ntirho lexi xi ringanaka na R1000 hi n’hweti.
Vantshwa va YES va fanele va:
• Ri exikarhi ka 18na 34wa malembe• Nga thoriwanga ku tlula tsevu wa malembe• Ri vanhu vantima.
(MaAfrika, Makhaladi na MaIndiya)• Loko tikhamphani ti tsakela ku koxa Xina vetisi xa Xibalo xa Ntirho, vantshwa va fanele va ri exikarhi ka malembe ya 18 na 29.
Xana vantshwa va ta hola mali muni?Muholo wu languteriwa ku va eka muholovugimatso ngo wa R3 500.00 hi n’hweti, leswi swi katsaka ku leteriwa na nseketelo.
Ntsengo wa le xikarhi i R55 000 hi lembe.
Ririmi rintshwa etafuleni ra Afrika-Dzonga
Neo Semono
Khelobedu ri nga ha va ririmi ra vu 12 ra ximfumo ra Afrika-Dzonga leswi swi fambisanaka na ku vuyise la xindzhuti eka vurhange ri bya xintu.
Presidente Cyril Rama phosa u endle xitiviso lexi eka ntirho wo veka Hosika zi ya Balobedu eRivaleni ra mitlangu ra Mokwakwaila eBolobedu, Ka-Modjadji eLimpopo.
Khelobedu i ririmi leri ri vulavuriwaka hi vukosi bya Bolobedu laha Hosika zi ya Mpfula leyi ya ha ku hlawuriwaka leyi yi nga na malembe ya 13, Masalana bo Modjadji, a nga ta teka vurhangeri loko a khoma malembe ya 18, endzhaku ka ku vekiwa tanihi Hosi kazi Modjadji wa Vunko mbo (VII).U ta thwasa hi ku landze lela maendlelo na mi ndhavuko ya Balobedu.
“Leri i goza ra ntiyiso ra matimu leri Mama Wi nnie Madikizela-Mandela a ta tinyungubyisa hi rona.
Lebyi hi byona Vuhosika zi byo sungula naswona byi ri byoxe laha tikweni na matiko hinkwawo ya Afrika,” ku vule Presidente Ramaphosa.
Presidente Ramaphosa u tiyisisile ku ti yimisela ka mfumo eka ku vuyisela xichavo na xindzhuti eka vurhangeri bya xintu.
Vuhosikazi bya Balobedu byi tekeriwe enhlokweni ximfumo hi Nyenyanku lu 2016 endzhaku ka loko Khomixini ya Vurhangeri bya Xintu bya Mikwetle mbetano na Swikoxo (CTLDC) yi endlile vula visisi eka xiyimo xa Ba lobedu, hi ku ya hi swikoxo leswi swi yisiweke eka CTLDC.
“Mfumo wu ti yimise rile ku vona leswaku swi hlawulekiso swa Kavanyi sa ka 12 swa Vumbiwa swa tirha, ngopfungopfu ku vu yiseriwa swa xindzhuti eka ndhawu ya vurhangeri bya xintu eka xidimokirasi lexi xi fambisiwaka hi Vumbi wa,” ku vule Presidente Ramaphosa.
U vurile leswaku ku va ku tekeriwa enhlokweni Vuhosikazi eAfrikaDzonga swi kombisa ku ti yimise la eka nawu na nkoka wa ndzingano wa rimbewu, loko hi hala tlhelo swi ko mbisa ku tekela enhlo kweni ntirho wa vurha ngeri lowu vavasati va wu endlaka laha vuton’wini.
“Varhangeri va xintu va na ntirho wa nkoka ku wu endla eku akeni ka muga nga lowu wu nga ri ki na vusiwana, vupfumalanti rho na nkandzingano.
Va rhangeri va hina va xintu va fanele va va emahlweni eka ku lwa ku vuyisela timfanelo na xindzhuti xa vanhu va hina.”U ye emahlweni a tshike lela nkoka wa ntirho lowu wu endliwaka hi varha ngeri va xintu eku vuyise leni ka misava eka vinyi va yona va ntiyiso.
“Va fanele va tiyisisa leswaku misava yi tlheri seriwa eka lava va tirhaka eka yona na leswaku lava misava yi tlheriseriwa ka eka vona va fanele va kuma tindlela to yi tirha,” ku vule Presidente Rama phosa.
Kwalomu ka 25 wa timili yoni ta vanhu lava va tshamaka ematikoxikaya va endla tano ehansi ka vu rhangeri bya varhangeri va xintu.
Xana a wu swi tiva?
• Balobedu va vuye va onhakeriwa loko hi 1972 loyi a ri Hosikazi ya Mpfula Makoma Modjadji a tekeriwe matimba na xidlodlo a sala a nga ri na vuhosi.
• Miganga na tindhuna leti a ti ri ehansi ka vulawuri bya yena ti vuye ti nghenisiwa eka khale ka matikoxikaya ya Lebowa na Gazankulu laha ku onhiweke ku fuma ka mindhavuko na rixaka ra hosikazi leswi a swi ri kona eka malembendzhaku ya 400.
Ku tumbuluxiwa mintirho ya vantshwa va le KZN
Hlengiwe Ngobese
kutlula 20 wa lava ntshwa ku suka eKwaZulu Natal va ta vuyeriwa ku suka eka ndhawu leyi ntshwa yo endla timovha ya Mahindra ya R5 wa timiliyoni leyi nga ta endla muxaka lowuntshwa wa swibebe swa mavati ya mune na switulu swimbirhi leswi vitaniwaka Pik Up ehandle ka le Durban.
Makumembirhintlhanu ya lavantshwa eKwaZulu-Natal va kume vuleteri na mitirho hi ku pfuriwa ka ndhawu leyintshwa yo endla timovha ya Mahindra.
Vatirhi va kume vuleteri hi ku tirhisana na ntlawa wa Mahindra na Mahindra wa matiko ya misava na vutleketli bya AIH, naswona va ta rhumeriwa eIndi ya ku ya kuma vuleteri byo tatisela laha swi faneleke.Vumaki byo ringeta eka ndhawu leyi byi le ku humeleleni laha ku languteri waka ku endliwa kwalomu ka 2 000 wa timovha lembe na lembe, leswi nga ta hi yisa eka 4 000 watimovha leyi nga ta endliwa hi lembe.
“Vuvekisi byi kahle eka ku tshemba ka van’wama bindzu.
Swi ya emahlweni swi kombisa leswaku laha KwaZulu-Natal i ndhawu leyi lulameleke eka vave kisi.
Swi tlhela swi rhume la mahungu eka lava va ha kanakanaka leswaku Durban i ndhawu leyi nga teke riwaka enhlokweni loko swi ta eka vuvekisi,” ku vula MEC wa Nhluvukiso wa Ikhonomi, Vupfhumba na Timhaka ta Mbangu hi nkarhi wa nsimeko.
U vule leswaku swivandla nene swa mitirho swo rhanga leswi tumbuluxiweke swi ta hoxa xandla eka ku kurisa tshaku ra swikili eka xifundzankulu.
Wun’wana wa vatirhi i thwasana ra vuinjiniyara Sthembiso Mthembu loyi a nga vula leswaku u tsake ngopfu ku va a ri na ntirho,“Ndzi tshame ekaya ku ringana lembe ndzi ri hava ntirho wihi kumbe wihi.
Xivandlanene lexi xi ndzi pfunile ku va ndzi kota ku hlayisa muti no tihlayisa.
Hambileswi ndzi nga na digiri ya vuinjiniyara bya me khenikhali, a ndzi nga swi tivi swinene mhaka yo hla nganisa movha.
Vuleteri lebyi va hi nyikeke byona byi hi pfune ku kuma ku titshemba eka vutivinkulu,” ku vula yena.
Mufambisinkulu wa swa Matirhelo wa Matiko ya Misava wa Mahindra, Arvind Mathew u vule leswaku khamphani yi kongome ku kuma 40 wa tiphesente ta swivumbo swa xibebe xa Pik Up eka vaendli va laha kaya.“Ku hlanganisiwa ka Pik Up i goza ro rhanga eka kungu ra hina ra nkarhi wo leha leri nga ta hi vona hi tatisa mitirho no kuma swivumbo laha kaya eKwaZulu-Natal,” ku vula yena.
Van’watifeme ta tikhemikali va vantima va le Free State va tumbuluxa mitirho
More Matshediso
khamphani yo endla tikhemikhali ya laha kaya yi pfun eta ku lwisana na ku pfumale ka ka mitirho hi ku tumbuluxa kwalomu ka 70 wa mitirho leyi nga hetaka nkarhi wo leha eFree State.
Kevali Chemicals i vaendli va tikhemikhali vo sungula lava nga le hansi ka vun’winyi bya vantima eFree State lava endlaka tikhemikhali to basisa mati to hambanahambana, min’oko ya nsivelamavabyi na nkululo xikan’we na swo namarheta.
Khamphani yi tumbuluxiwile hi 2014 hi vanghana va ntlhanu lava nga na vutivinkulu bya ti khemikhali, tinhundzu leti vaxavi xa ti xavaka ngopfu, ku endliwa ka tinhundzu na tifeme ta swo namarheta.
Mufambisinkulu wa Kevali Chemicals Funeka Khumalo u vula leswaku Xikimu xa Van’wa-tifeme va vantima xi seketele khamphani ya yena ku kuma michini na swingolongondzwani ku sungula layini yo endla yo basisa mati, ku basisa no dlaya switsongwatsongwana xikan’we na swo namarheta.
“Eku sunguleni hi boheke ku tirhisa mali leswaku bindzu ri ta sungula, kambe emakumu hi kume ku pfuniwa hi swa timali hi Ndzawulo ya Mabindzu na Vumaki (dti) hi ku tirhisa Xikimu xa Van’watifeme va Vantima xikan’we na Nhlangano wo Hluvukisa Tifeme (IDC)”, a tatisela.Xikimu xa Van’watifeme va Vantima xi seketele Kevali Chemicals ku kuma michini na swingolongondzwani ku sungula layini yo endla leyintshwa yo basisa mati, ku basisa no dlaya switsongwatsongwana xikan’we na swo namarheta.
Xikimu i nongonoko wo pfuna wa Pholisi ya Van’watifeme va Vantima lexi kongomeke ku humesela erivaleni vuswikoti exi karhi ka van’watifeme va vanti ma lava tirhaka eka ikhonomi ya Afrika-Dzonga hi ku tirhisa ku nghenelela loku ehleketiweke hi swa timali na swo kala swi nga ri swa timali loku ehleketiweke kahle, ku kongomeke no hlamuseriwa kahle.
Khumalo u vule leswaku swi teke R18 wa timiliyoni ku sun gula bindzu na kwalomu ka tin’hweti ta 11 ku sungula ku kuma ntswalo.
Khampani yi hangalasa swimakiwa swa yona eAfrika-Dzonga hinkwayo xikan’we na le Uganda, Namibia na Tanzania.
Khumalo u vule leswaku ntshikelelo lowu khamphani yi nga na wona eka vutomi bya vaaki tiko va le ka ndhawu yoleyo i wukulu ku tlula ku tumbulu xiwa ka mitirho.
“Handle ka ku tumbuluxiwa ka mitirho eka vaakitiko va laha kaya, hi na nongonoko wo veki-sa wa vaaki lowu hi ku tirhisa wona hi pfunetaka vamanana va le ka tindhawu ta le malokixini na ta le matikoxikaya ku sungula mabindzu lamatsongo lawa ma kongomisaka ntsena eka ku endla swimakiwa swa nsive lamavabyi na nkululo wa le makaya,” ku vula yena.
U vule leswaku van’wamabindzu lavatsongo va fanele va tiva leswaku ku sungula bindzu a swi olovi, kambe a va fanela nga va hela timbilu hikuva va ta tiphina hi mivuyelo eka nkarhi lowu taka.
Xandla xa Holobye wa swa Mabindzu na Vumaki, Bulelani Magwanishe u vule leswaku Kevali yi na nkateko wo va khampani yo sungula ku tokota swinene eka sekithara ya swa tikhemikhali, mirhi na mapulasitiki ku va yi pasisiwile ku sukela loko ku tumbuluxiwile Nongonoko wa Van’watifeme va Vantima hi 2016.
“Khamphani yi ta nyika swivandlanene swa mitirho leswi lavekaka eka miganga leyi nga ekusuhi na Harrismith leyi kongomaneke na tilevhele ta le henhla ta ku pfumaleka ka mitirho,” ku vula Xandla xa Holobye Magwanishe.
Vaakatiko va tlangela ntwanano wa misava wa R21 wa timiliyoni
Siya Miti
Vaakatiko va le KapaVuxa va langutele ku va na mavonavona endzhaku ko kuma mpfune to hi swa timali eka mfumo ku hlanganisa nongonoko wo lawula swiharhi lowu rhange riweke hi vaakatiko.Muganga wa Double Drift eku suhi na Grahamstown wu vumbiwe hi 1 500 wa va-nhu ku suka eka 264 wa mindyangu.
Va susiwile eka misava ya vona hi mfumo wa Ciskei hi 1991 ku endle la leswaku ku va na ntanga wo hlayisa swiharhi lowu nga ehansi ka vun’winyi bya valungu.
Vaakatiko va ha ku kuma matsalwa ya xinawu yo kombi sa vun’winyi bya misava leyi va nga tlheriseriwa yona hi ku ya hi nongonoko wo tlhela ku hangalasiwa misava.
Hi ku ya hi Holobyenkulu wa Kapa-Vuxa Phumulo Masualle, R21 wa timiliyoni ti kunguhatiwe ku tirhisiwa eka mintwanano ya misava, naswona yi ta tlheri seriwa hi swiyenge.
“Leri i goza ra nkoka swinene hi ku ya hi vuhlayisi na ku cinca.
Ndhawu leyi yi ta hluvu kisiwa leswaku yi ta phikizana kahle na mitanga yo hlayisa swiharhi yin’wana, naswona mfumo wu seketela vaakatiko hi swa timali, ku nyikeriwa ka swiharhi na vuleteri,” ku vula Masualle.
Vaakatiko lava va lawulaka swin’we ntanga wo hlayisa swiharhi na Ejensi ya Mitanga na Vupfhumba ya Kapa-Vuxa (ECPTA) ehansi ka vito ra Nhla ngano wa Tinhundzu ta Vaaka tiko wa Likhayalethu (LCPA) wu amukele R6 wa timiliyoni ku suka eka Ndzawulo ya Mbangu ku kurisa ku ringeta ka swa ikho nomi ya swiharhi eka purasi ra swiharhi ra 1 400 wa tihekitara leri va nga xaveriwa rona hi Ndzawulo ya Nhluvukiso wa Tindhawu ta le Makaya na Mpfu xeto wa Misava.
Mutshamaxitulu wa LCPA, Mxolisi Ngesi u vule leswaku vaakatiko va endle xikoxo xa vona hi 1998.
Hi 2012 swirho swa vaakatiko swi nyikiwile 23 500 wa tihekitara leti ku sukela kwalaho ti nga tatisiwa hi 1 400 wa tihekitara ta ntanga wo hla yisa swiharhi.
“Hi tsake ngopfu swinene hikuva emakumu hi kume hinkwaswo leswi a hi swi lava.
Mfumo wu hi nyikile mali yo pfuneta ya switirhisiwankulu.
Hi na swiharhi leswi katsaka 10 ra timangwa ta le tintshaveni, 15 wa mizaza na 10 wa timhofu,” ku vula Ngesi, a tatisela leswaku tinyarhi na timhala ti ta kumeka ku nga ri khale.
U tatisele leswaku vaakatiko a va ri ku kumeni ka vuleteri byo fambisa ntanga wo hlayisa swiharhi ku suka eka ECPTA.
“Kungu i ku aka tindlu to rhurhela vaendzi timbirhi, na swona eka nkarhi wa sweswi hi le ku akeni ka tindhawu to rhurhela vahlayisi va ntanga wa swiharhi na xivala xo ehlisela swiharhi eka xona,” ku vula Ngesi.
“Hi ku bihiwa ka darata ya 10 wa tikhilomitara no aka gede yo nghena, 61 wa swivandlanene swa mitirho swi tumbuluxiwele vaakatiko,” ku vula Holobye wa Mbangu hi nkarhi wo nyikiwa ximfumo.
GO GEORGE yi rhanga emahlweni hi ku nyika vanhu lava nga na vutsoniwa matimba
vukuzenzele unnamed
Ku fikelela vutleketli bya mani na mani hi mikarhi yo tala i ntlhontlho eka vanhu lava ha nyaka na vutsoniwa hikuva mabazi na mathekisi ya hava switirhisiwa leswi dingekaka ku tleketla vakhandziyi lava nga na swidingo swo hlawuleka.
Timasipala etikweni hinkwaro ti le ku tikarhateleni ku herisa xiphiqo lexi.
Kutani Masipala wa Miganga wa George wu le ku vekeni ka mipimo yintshwa ya hilaha sisiteme ya vutleketli bya mani na mani yi nga tirhela ka hakona vanhu lava nga na vutsoniwa.
Hi ku pfuniwa hi swa timali hi Ndzawulo ya swa Vutleketli ya Rixaka, sweswi sisiteme ya swa vutleketli bya xihatla ya mabazi ya GO GEORGE yi na numbe numbe wa mathekisi ya 35, ma bazi ya ntolovelo ya 36 na maba zi ya le xikarhi ya 33.
Mimovha leyi hinkwayo yi endleriwe ku pfumelela tiwhilichere.
Mabazi ya ntolovelo na ya le xikarhi ya na tirhempe ta xiele kitironiki, switulu swo hlawul eka na swihlawulekisi swin’wa na swa ntolovelo.
Ku tekeriwe enhlokweni swinene mathekisi lawa loko ya sungula ku tirha hi 2015 lawa a ya ri yo sungula eAfrika-Dzonga ku va na sisiteme yo tlakula no veka yo khandziyisa vakhandziyi lava nga na tiwhilichere.
Nakambe ya na ndhawu yo veka tiwhili chere na timbanti leti tirhaka hi hayidiroliki, leswi endlaka swi olovela vakhandziyi lava nga na vutsoniwa ku nghena ebazini.
“Lebyi hi byona vukorhokeri bya mabazi byi ri byoxe eAfrika-Dzonga lebyi fikelele kaka hi ku hetiseka,” ku vula James Robb, mininjhere wa GO GEORGE .
“Leyi hi yin’wana ya tiphu phu ta nkoka ta sisiteme ya GO GEORGE .
I swa nkoka leswaku munhu un’wana na un’wana eGeorge a va na mfikelelo wa vutleketli bya mani na mani hi xikongomelo xa ku fikele la swivandlanene swa ntirho, mavhengele, vukhongeri, vu hungasi na vukorhokeri byo fana na nhlayiso wa swa riha nyu.” “Vakhandziyi lava nga na swidingo swo hlawuleka va khensa ku tekeriwa enhlok weni ka swidingo swa vona na ku hlupheka ka siku na siku ku ya eka tindhawu leti nga kule na makaya ya vona, na ku tiyimela loku taka na ku teka tendzo va ri voxe.”Rodrique Felix, un’wana wa vatirhisi va vukorhokeri lebya mabazi u khumbekile eka ngho zi ya xithuthuthu tin’hweti ta 18 leti nga hundza.
Sweswi u famba hi whilichere, kambe u vula leswaku vukorhokeri lebya ma bazi byi endle swi n’wi olovela ku ya exibedhlele.
“Hi ntiyiso, dorobakulu hinkwaro ra George ri na xinghana swinene na tiwhilichere, leswi ku nga ku pfuneka lokuku lu swinene,” ku vula Rodrique.
Masipala wu tlhela wu va na tisisiteme tin’wana to seketela to talanyana ta vanhu lava nga na swilaveko swo hlawuleka leswi katsaka xitirhisiwa xa xipikara xo hlaya eka webusayiti ya ma sipala lexi cincaka matsalwa ya va mbulavulo .
Driving Ambitions yi pfuna vanhu lava nga na swidingo swo hlawuleka ku chayela
vukuzenzele unnamed
Vanhu lava nga na swidingo swo hlawuleka hi mikarhi yo tala swa va tikela ku fike lela swivandlanene leswi fana ka na swa vanhu lava nga hava vutsoniwa.
Swin’wana swa swona i ku dyondza ku chayela movha.
Kambe nongonoko wo fana wu ri woxe wa Nhlangano wa QuadPara wa Afrika-Dzonga (QASA) wu dyondzise vanhu va 120 lava va hanyaka na vutsoniwa ku chayela mimovha leyi endleriweke vona ntsena, laha 80 wa vona va vanhu lava va kumeke tilayisense ta vona to chayela.
“Vanhu lava hanyaka na vutsoniwa hi mikarhi yo tala va kongomana na mitlhontlho leyikulu yo fambafamba, ngopfungopfu hikuva a va swi koti ku tirhisa tisisiteme to tala ta vutleketli bya mani na mani.
A hi lava ku herisa xiphiqo lexi, naswona xa nkoka i ku va endla va tholeka,” ku vula Ari Seirlis CEO wa QASA, loyi na yena a nga munhu loyi a nga lamala kusuka exisutini kuya ehansi.
Lowu a wu ri nhlohlotelo wa nongonoko wa Driving Ambi tions lowu sunguriweke hi 2013.
QASA yi tihlanganise na khampani yo lombisa mimovha ya Avis ku burisana hi ku dyondzisa vanhu lava hanyaka na vutsoniwa ku chayela mimovha leyi endleriweke swidingo swa vona.
“Avis yi twisise xidingo lexi, kutani yi tlhela yi vona nkoka eka yona, tanihileswi yi lombisaka mimovha leyi nga na swilawuri swa mavoko.
Va pfu mele ku nyikela hi movha wo sungula lowu nga ta tirhisiwa eka tidyondzo to dyondzisa ku chayela,” ku vula Seirlis.
Swikombelo swo nghenela nongonoko lowu swi pfuleri wile eka vanhu lava nga lamala mavoko na milenge na vanhu lava nga lamala kusuka exisuti ni kuya ehansi lava se va nga na tilayisense ta mudyondzi.
“Va ya eku kamberiweni na therapisi ya swa le ntirhweni ku vona leswaku va kota ku famba fambisa swirho swa vona hi xi hatla no olova na vuswikoti byo chayela hi ku tirhisa swilawuri leswi endleriweke vona ntsena ku ri hava nxungeto.
Kutani xikambelwana xa vuswikoti bya ku hakelela nongonoko lowu xa endliwa ku kumisisa leswaku i mali muni leyi vatekaxiave va nga kotaka ku yi hakela eka nongonoko lowu, naswona mali leyi nga ta sala va ta hakeleriwa yona,” ku hlamusela Seirlis.
Vatekaxiave va na ntlhandla mano wo helela wa tidyondzo to dyondzisa ku chayela kufike la loko va lulamerile ku endla swikambelwana swa vona.
Xin’wana xa switori swa ku humelela swa QASA i Carol Khoza loyi a nga khumbeka eka nghozi ya movha malembe mambirhi lama nga hundza.
Nghozi leyi yi n’wi siye a ri munhu loyi a nga lamala kusuka exisutini kuya ehansi.
“Vutleketli bya mani na mani byi ve xiphiqo lexikulu eka mina.
Ndzi tsundzuka loko ndzi nghena ethekisini, va ndzi nghenisile, kutani va siya whili chere ya mina ehandle leswaku thekisi yi tala,” ku vula Khoza.
Hi ku seketeriwa hi Driving Ambitions , Khoza u fikelele nor ho wa yena wo kuma layisense yo chayela.
“Ndzi khensa QASA ku va yi ndzi vuyisele ntshunxeko, vuti yimeri na vutitshembi.
”
Hofisi ya Nhlanganelo wa Swikombelo ya le Xikarhi ya 2018
vukuzenzele unnamed
Xana i ncini Hofisi ya Nhlanganelo wa Swikombelo ya le Xikarhi (CACH) ?
Hofisi ya Nhlanganelo wa Swikombelo ya le Xikarhi (CACH) i pfhumba leri tumbuluxiweke hi Ndzawulo ya Dyondzo ya le Henhla na Vuleteri ku pfuna swichudeni swintshwa leswi lavaka ku nghena eka Matirhelo ya Vuleteri
na Dyondzo ya le Henhla (PSET) kambe lava hlanganaka na swiyimo leswi landzelaka:
Lava va nga ta endla swikombelo swa ndhawu hi nkarhi eka nhlangano wa dyondzo lowu va wu tsakelaka kambe xikombelo xa vona xi ariwile naswona sweswi nkarhi wo endla xikombelo xin’wana eka nhlangano wun’wana wu hundzile.
A va endlanga xikombelo hikuva a va fikelelanga swilaveko hi ku landzelela mbuyelo wa vona wa ka Giredi 11 kambe mbuyelo wa vona wa ka Giredi 12 wa fikelela swilaveko.
A va endlanga swikombelo hi nkarhi hikokwalaho ka swivangelo swin’wana na swin’wana kumbe a va endlanga swikombelo.
A va tivi leswaku va nga endla tidyondzo ta yini endhaku ko heta metiriki.
Lava nga na miehleketo ya leswaku va nga endla tidyondzo tihi kambe a va na ntiyiso leswaku tidyondzo leti hi tona leti va faneleke ku endla tona.
Vukorhokeri bya CACH
Swikombelo swa tinxaka ta tidyondzo swa PSET (tiyunivhesithi, tiyunivhesithi ta Thekinoloji, dyondzo ya mitirho na
xithekiniki, tikholichi ta vuleteri na Xiyenge xa Vufambisi bya Dyondzo na Vuleteri.
Vuxokoxoko bya pfuno wa timali (Vuxokoxoko bya NSFAS).
vukorhokeri bya nhluvukiso wa mitirho (Vutsundzuxi, vuxokoxoko, switsundzuxo na makungu ya mitirho/vuxokoxoko bya pfuno wa tindlela ta timali).
Nseketelo wa vatirhi va swa mavoko (Tisenthara ta Rixaka ta Nseketelo wa Vatirhi va Mavoko).
Vukorhokeri bya CACH byi sungula hi 3 Sunguti 2018, masikunyana ku nga se sungula ku humesiwa ka mbuyelo wa swikambelo swa NSC naswona byi ta ya emahlweni ku fika Nyenyenyani 2018.
Xana CACH yi tirha njhani?
Xigava 1: Swichudeni leswi swo ka swi nga kumanga ndhawu yo dyondza eka mihlangano leyi swi endleke swikombelo eka yona, kumbe lava lavaka tindhawu to dyondzela eka tona ta PSET, va nga tihlanganisa na CASH hi ku tirhisa nomboro ya mahala (0800 356 635), webusayiti (www.dhet.gov.za) kumbe SMS leyi ringanisiweke (rhumela vito na Nomboro ya Pasa hi SMS eka 49200) kumbe u ti titsarisela emoyeni.
Mi nga kuma vuxokoxoko byin’wana hi ku tirhisa Pheji ya Facebook (CACH_SA).
Xigava 2: Vayimeri va ta landzelerisa riqingho ra xichudeni xa kona mahala, ku suka esenthareni ya vutihlanganisi ivi va tsarisa vuxokoxoko lebyi lavekaka embiteni ya CACH, va kombeta dyondzo leyi hlawuriweke hi mudyondzi na xifundzankulu lexi a lavaka ku endla tidyondzo ta yena kona.
Xigava 3: Vuxokoxoko bya muendli wa xikombelo na mbuyelo wa yena wa ka metiriki swi ta tiyisisiwa naswona xikan’wekan’we swi ta hundzuseriwa eka mihlangano ya tidyondzo ta le henhla ku vona loko swi nga amukeriwa ni ku nyikiwa Swivandla leswi pfulekeke.
Xigava 4: Vukorhokeri bya CACH byi ta tiyisisa vuxokoxoko bya mudyondzi ni ku byi hundzisela eka mihlangano leyi nga na swivandla leswi ha pfulekeke.
Laha ku nga na swivandla, naswona laha vaendli va swikombelo va fikelelaka swilaveko,
mihlangano yi ta tihlanganisa na vaendli va swikombelo hi ku kongoma.
Timhaka leti fanele ku tekeriwa enhlokweni
CACH a yi nge swi koti ku tiyisisa muendli wa xikombelo xivandla xo dyondzela eka xona.
CACH a yi nge swi koti ku tiyisisi leswaku mihlangano ya dyondzo yi ta tihlanganisa rini na muendli wa xikombelo hi xikongomelo xo tiyisa loko ku ri na xivandla laha a nga nyikiwaka xona.
Xana CACH yi pfuna njhani vaendli va swikombelo lava nga riki na xiheri xa leswaku va lava ku dyondza yini kumbe lava nga fikeleleki swilaveko swo nghena eka matirhelo ya PSET?
Vukorhokeri bya CACH byi tirha ni vun’we bya vukorhokeri bya Rixaka bya Nhluvukiso wa Mitirho (CDS) lebyi pfunaka ku nyika
switsundzuxo na vuxokoxoko bya mitirho eka:
Mitirho & tindlela to dyondza.
Mahlawulelo ya tidyondzo.
Vuxokoxoko bya swikambelo swo ngetelela.
Ku antswisa metiriki.
Tindhawu to dyondzela eka tona leti ti nga eka matirhelo ya PSET.
Tinxaka ta pfuno wa timali.
Vuxokoxoko bya tindlela to endla swikombelo na masiku yo pfula.
Swikombelo swa hafu ya lembe ya vumbirhi na masiku ya ntsariso.
Un’wana na un’wana loyi a tsakelaka vukorhokeri
lebyi nyikiwaka hi CDS a nga tihlanganisa na Nomboro ya Pfuno ya CDS hi ku tirhisa tindlela leti landzelaka:
Rhumela xivutiso xa wena hi SMS kumbe rhumela ‘Ndzi kombela u ndzi bela riqingho’ eka: 072 204 5056, kumbe
Bela riqingho eka: 086 999 0123, ku nga nomboro ya mbulavurisano, ku suka Musumbhunuku ku fika Ravutlhanu exikarhi ka 8:00 nimixo na 4:30 nimadyambu
Rhumela imeyili eka:
careerhelp@dhet.gov.za
Endzela hoﬁsi ya hina eka 123 Xitarata xa Francis Baard, Pretoria.
Pheji ya Facebook eka:
www.facebook.com/careerhelp, kumbe
Rhumela Twitter eka:
www.twitter.com/rsacareerhelp
Swivandlanene swa Nkwama wa mfumo
Ku ni tinxaka to hambanahambana ta timali leti nga kona ta tidyondzo ta mihlangano ya tindyondzo ta le henhla, Tona ti kumeka eka Xikimi xa Timali ta Dyondzo xa Funza
Lushaka, Xikimi xa Rixaka xa Pfuno wa Timali ta Swichudeni, Phurogireme ya Vufikeleri
bya Dyondzo ya Matikoxikaya, Ndzawulo ya Nhluvukiso wa Vaaki, Ndzawulo ya Sayense na Thekinoloji na Ndzawulo ya Rihanyo.
Xikombelo xa Pfuno wa timali xi endlisiwa yi mani?
Vadyondzi va Afrika-Dzonga lava rhandzaka ku endla tidyondzo ta vona eka mihlangano ya
tidyondzo ta le henhla va rhambiwa ku endzela Hofisi ya Pfuno wa Timali eka mihlangano leyi va yi tsakelaka.
Makhwiri lama taleke ya ringana na timaraka to antswa
More Matshediso
K tlula kaye wa miliyoni ya vana eswikolweni swa
mfumo swa Afrika-Dzonga va kota ku fikelela mitirho ya vona ya xikolo a ku khe- nsiwe phurogireme ya mfu- mo leyi tiyisisaka leswaku makhwiri ya vona ya tshama ya tarile hi swakudya swo fuwa.
Ndzawulo ya Dyondzo ya
Masungulo (DBE), hi ku ti- rhisa Phurogireme ya Rixaka ya Mphamelo wa Swakudya swa Swikolo (NSNP), yi hundzisile xikongomelo xa yona xo phamela swakudya eka 75 phesente ya vana etikweni hinkwaro.
Mulawuri wa NSNP eka
ndzawulo, Neo Rakwena, u vurile leswaku 20 619 wa swikolo swi lulamisa ni ku phamela swakudya swa xikolo eka kwalomuya ka 9 032 622 wa vadyondzi eti- kweni hinkwaro siku rin’wa- na ni rin’wana.
U vule leswaku swikolo
leswi swo ka swi nga katsi- wanga eka phurogireme leyi swi nga tihlanganisa na ti- hofisi ta xifundza loko swi lava ku katsiwa eka phuro- gireme leyi.
Hi lembeximali ra 2015/16, kwalomuya ka R5 703 bili- yoni a yi averiwile phuro- gireme leyi.
Rakwena u vule leswa- ku mali leyi tirhisiweke eka phurogireme leyi yi engeteriwa lembe na lembe leswaku yi kota ku fikele- la nxavo wa swixavisiwa naswona mpimanyeto wa 2017/18 wu kwalomuya ka R6.4 biliyoni.
Phurogireme leyi yi ndlala
ya xinkarhani ni ku tisa xiave eka vutomi bya vadyondzi.
“Vana vo tala va huma emindyangwini leyi nga swela leyi tikeriwaka ku fikelela swakudya swa siku na siku, naswona eka vadyo- ndzi van’wana, swakudya swa xikolo i swakudya swa vona swa siku.
Swakudya swa xikolo swi na xiave eka madyondzelo, ku yingisela vadyondzisi na ku hoxa xa- ndla hi nkarhi wa dyondzo,” a vula.
Nhlayo ya vadyondzi na
manghenelo ya xikolo na- swona swa karhi swa antswa hikokwalaho ka phuro- gireme ya mphamelo wa swakudya.
Ku nga ri khale, Khabinete yi pasisile nkandziyiso wa Xiviko xa Vuhleri bya NSNP
lexi tsariweke hi Ndzawulo yo Kambisisa Matirhelo no Hlela (DPME).
Xiviko lexi xi andlala ku humelela na ma- goza lawa ya nga tekiwaka ku antswisa phurogireme leyi.
Mulawuri wo Kambisi- sa Matirhelo eDPME, Jabu Mathe, u vule leswaku xikongomelonkulu xo ka- mbisisa matirhelo i ku hle- la loko NSNP yi ri ku hu- melerisiweni hi ndlela leyi nga ta vuyerisa rihanyo ni dyondzo leswi nga ni nkoka eka vadyondzi.
U tlhele a vula leswaku
xikongomelo xo angarhela xa phurogireme leyi i ku antswisa xiyimo xa rihanyo lerinene xa vadyondzi lava sweleke eAfrika-Dzonga.
Phurogireme leyi yi ko- ngomisiwile eka vadyo- ndzi hinkwavo va swikolo swa khwathayila ya 1 ku fika eka 3 eswikolweni swa mfumo, leswi ringanaka na 60 phesente wa swikolo le- swi nga evuswetini lebyiku- lu swinene eAfrika-Dzonga.
Phurogireme leyi yi tlhela yi pfuna ku hunguta xiyimo xa vusweti emigangeni hi ku tumbuluxa mitirho.
“Vukambisisi bya matirhe-
lo byi kumile leswaku NSNP
yi nyika tindhawu ta mitirho ku tlula 50 000 wa vatirhi va swakudya vo tinyiketa lembe na lembe ku swekela vadyondzi, naswona va hola muholo wa nkarhinyana wa R960 hi nhweti,” ku vula Mathe.
“Leswi swi yisa eka R576
miliyoni hi lembe ya miholo leyi vuyerisaka swirho swa miganga.”
Phurogireme leyi yi tlhe- la yi nyanyula migingiriko ya ikhonomi tanihilaha mabindzu lamantsongo na ya le xikarhi na tikhopho- rethivhi ta vuyeriwa tanihi vaphameri va vukorhokeri eswifundzeninkulu les- wi matirhelo ya swona ya vukorhokeri ya nga etin- dhawini to hambanaham- bana (KwaZulu-Natal, Gauteng, Mpumalanga na Kapa-Vupeladyambu).
“Tindhawu ta laha kaya ta
matsavu ti na vuswikoti byo vuyerisa swikolo na miga- nga ni ku tlhela ti nyanyula vurimi bya laha kaya.
Xiviko xi tlhela xi boxa leswaku swifundzankulu swa Kapa-Vupeladyambu, Mpumalanga, Gauteng, Kapa-Vuxa, Kapa-N’walungu na N’walugu-Vupeladyambu swi kotile ku humelerisa
phurogireme leyi hi ndle- la ya xiyimo xa le henhla emalembeni lama hundze- ke.
Vuyimani bya le handle ka xivelekelo byi lava vutshunguri bya xihatla swinene
Allison Cooper
Vavasati lava va nga va na ntokoto wa ku va na vuyimani bya le handle ka xivelekelo va swi tiva kahle ku pandza ka nhloko, leswi swi vangiwaka hi mbuyelo wa phosethivhi wa mitsakamisi na swikambe lo swa ngati.
Leswi swi suka eka Dok Bushy Mhlari, loyi a nga yena Nkulunkumba wa swa Swivelekelo na ku va Dokodela ra VaxisatiExibedhlele xa dyondzo xa Dok George Mkhari, loyi a nga hlamusela leswaku vuyimani bya le handle ka xivelekelo a byi kumeki eka xikhumba xa xivelekelo, laha vuyimani hi ntolovelo byi kumekaka kona.
U vurile leswaku hi ntolovelo, endzhaku ka loko rhumbu ri khomile – leswi swi vaka kona eka marhu mbu lawa ya fambaka eka xivelekelo, tandza leri ri nga khomisa rhumbu ti famba endzeni ka rhumbu leri nga taleriwa hi mitsakamiso laha ri khomanaka na leyara ya xivelekelo kutani n’wana a sungula ku kula.
“Eka vuyimani bya le ha-ndle ka xivelekelo, tandza leri ri nga khomisa rhumbu ri ti byala etlhelo ka swirho swin’wana swa miri.
Kwalomu ka timhangu ta 98 wa tiphensete, vutsha-mo bya vuyimani byi va byi ri eka marhumbu lawa ya fambisaka mandza na vununa.
Vutshamo lebyi byi nga tolovelekangiki byi katsa emandzeni, ekhwiri -ni, emahlanganini ya xirho xa xisati na xivelekelo na xihlanganisi xa xivelekelo na mandza,” ku vule Dok Mhlari.
Loko leswi swi humelela, rhumbu leri nga khoma a swi koteki ku ri ri susiwa ri yisiwa kun’wana naswona ku herisa vuyimani hi yona ndlela yi ri yoxe leyi wansati a nga yi tekaka.
Dok Mhlari u vule leswaku wansati u le khombyeni ra le henhla ra ku va na vuyimani bya le handle ka xivelekelo loko a ri na;
• marhumbu lawa ya nga onhaka kumbe la wa ya nga ri ki eka xi-yimo xa kahle, ku fana na ku loko ya onhiwe hi vuvabyi bya rhumbu bya khale ku suka eka mavabyi ya swa masangu kumbe laha a nga va na vuhandzuri bya marhumbu; • u vile na vuyimani byale handle ka xivele kelo eka nkarhi lowu hundzeke; a ri mhika; • va na vanakulorhi va swa masangu vo hlaya; • u dzaha mafole.“Ku baleka ka vuyimani bya le handle ka xivelekelo i xiyimo lexi nga na xungeto wukulu eka vutomi naswo-na i xivangelo xikulu xa mafu lawa ya fambelanaka na vana hi nkarhi wa vuyimani eka tin’hweti tinharhu to sungula ta vuyimani-Timhangu ta vuyimani bya le handle ka xivelekelo byi kwalomu ka tiphensete timbirhi eka vaakatiko hi ku angarhela,” ku vule Dok Mhlari.
Swikoweto swa vuyimani bya le handle ka xivelekeloHikuya hi Dok Mhlari, swikoweto swi ti kombisa emasungulweni ya vuyimani.
Mikarhi yin’wama, loko wansati a nga se swi lemuka leswaku u bihile emirini.
Swikoweto swatolovelo swi katsa:
• ku twa ku vava ehansi xihlanganisa xivelekelo na xirho xa xisati, • ku va a tlule ku ya emasikwini,• ku huma ngati eka xirho xisati.“Hambiswiritano, vavasati van’wana a va na swikoweto leswi ku kondza laha marhu -mbu yo fambisa mandza ya baleka.
Loko leswi swi humelela, wansati a nga ti kuma a hlangana na ku twa ku vava lokukulu naswona van’wana va nga huma ngati eka xirho xa xisati.
Leswi swi landzeriwaka hi sululwani, ku ya ehansi ka ntshikelelo wa ngati, ku titivala, ku chuwha na rifu loko vu-tshunguri byi hlwerisiwa,” a vula.Ku kumisisa vuyima ni bya le handle ka xiv e-lekelo, swikambelo swa vuyimani hi ngati kumbe mitsakamisi swa endliwa ku tiyisisa leswaku wansati u bihe emirini.
“Muchini wa nkambelampfumawulo wa tirhisiwa ku tiyisisa leswaku ku na nchumu endzeni ka xivelekelo ku na nchumu na ku kambela laha n’wana a nga kona emirini wa wansa-ti,” ku vula Dok Mhlari.
Ku tshungula vuyimani bya le handle ka xivelekelo“Endzhaku ka loko vu-yimani bya le handle ka xivelelekelo byi kumekekile byi fanele byi tshunguriwa leswaku byi yima ku kula, hikuva vutomi bya wansati byi le khombyeni loko vu-tshunguri byo hlwerisiwa,” ku vula Dok Mhlari.“Vuhandzuri hi byona byi rhangaka emahlweni hi tlhelo ra vutshunguri eka vuyimani lebyi hambiswi-ritano ku kambela ka hari na nkarhi swipfumelela vutshunguri loko ku nga si baleka vuyimani bya le handle ka xivelekelo,” a engetela.
Dok Mhlari u vule leswa-ku wansati a nga ha biha emirini endzhaku ka ku va a hlangane na vuyimani bya le handle ka xivelekelo.
Vavasati lava va ehlekete-lelaka leswaku va nga va va ri vuyimani bya lehandle ka xivelekelo va fanele va tihlanganisa na madoko-dela, kumbe xibedhlele xa le kusuhi kumbe tliliniki hi xihatla.
Tiva swikoweto swa ndzemukiso wa mfukuzani ya le ka vana
Allison Cooper
N'HWETI YO LEMUKISA hi Mfukuzani ya le ka Vana, leyi va ka kona n’hweti yin’wana na yin’wana ya Ndzati, yi endla xilemukiso mayelana na timfukuzani to tala ta le ka vana.
Mfukuzani ya le ka vana yi le ku tlakukeni emisa veni hinkwayo, hi ringa nyeto wa n’wana wun’we eka 408 wa vana emisaveni hinkwayo a kumekaka a ri na mfukuzani a nga si fikisa malembe ya 15.
Ku ya hi Taryn Seegers, Mukhondleteri wa Vuhlanga nisi eka Nhlangano wa Mfu -kuzani ya le ka Vana wa Afrika-Dzonga (CHOC), ku tshembiwa leswaku tinhlayo ta mbirhixanharhu ta vana lava nga na mfukuzani a va kumi vutshunguri na swona hakanyingi lava va byi kumaka va va se vari eka switeji swo hetelela swa vuvabyi.
Ku sukela hi 2011, CHOC yi le ku tirhisaneni na Ndzawulo ya Rihanyu na tin'anga ta xintu ku nyika vatirhi va rihanyu; vatirhi va nhlayiso wa rihanyu, tin’anga ta xintu na miganga vutivi bya mfukuzani ya le ka vana.
“Vanhu lava va dyondza swikoweto swa ndzemuki so swo sungula swa Siluan no dyondza ku olovisa swi kholwana swa mavunwa na ku tsan’wa emigangeni,” Ku vula Seegers.
Swikoweto swa ndzemukiso swo sungula swa Siluan hi leswi:
• Lava: Ku pfuniwa ka vutshunguri eka swikombeto swo sungula swo sihalala.
• Tihlo: Papa ro basa eti hlweni, ku sungula ku va na mangayi, ku sungula ku ka u nga voni, ku pfimba tindzololo.• Thumba: Ehansi ka nkava na le xisutini, nhloko na nhamu, mavoko na milenge, marhanga ya swirho swa xihundla eka vaxinuna na tinhlaribya.
• Swo ka swi nga hlamu seleki: Dari ra nkarhi wo leha ku tlula mavhiki mambirhi, ku ondza, ku basuluka, ku karhala, mafidzula no huma ngati hi ku olova.
• Ku pandza: Marhambu, mahlangano, nhlana na ku tshoveka marhambu hi ku olova.
• Swikoweto swa matir helo ya swirho: Ku cinca kumbe ku tikeriwa hi ku famba, ku balansa no vula vula, ku tlhelela endzhaku ka makulele, ku pandza nhloko ku tlula vhiki ku ri na ku nhlata kumbe ku ri hava ku hlanta na ku kula nhloko.
Timfukuzani ta le ka vanaTimfukuzani ta le ka vana ti hambanile na timfukizani leti karhataka lavakulu.
Ti tala ku endleka eka swirho swa miri, ti languteka ku hambana eka xo pompola ti tlhela ti tshu nguleka hi ku olova, ku vula Seegers.
“Tinhlayo ta ku tshunguleka ka timfukuzani ta le ka vana ti le henhla ku tlula timfukuzani ta lavakulu.
Namuntlha, eka matiko lama ha hluvu kaka, timfukuzani to tala ta le ka vana ti nga tshunguriwa hi ku hetiseka, naswona exi karhi ka 50% ku ya ka 60% ti nga tshunguleka.
Eka matiko lama nga fuma, tinhlayo ta ku pona ti le xikarhi ka 80% ku ya ka 90%.”Vana vo tala va lava ku ka mberiwa loko vuvabyi bya ha ri eka switeji swo sungula no kuma vutshunguri lebyi lulameke — eka tisenthara to hlawuleka ta vutshunguri ku suka eka vativinkulu lava faneleke — loko ku fanele ku atswisiwa tinhlayo to pona.
vKu kuma mahungu hi xitalo, fonela riqingho ro kuma ku pfuneka ra CHOC eka 0800 333 555.
Ku kuma mahungu hi xitalo mayelana na Nongonoko wa TLC lama nga vuriwangiki eka xitsariwa.
Afrika-Dzonga ri xixima valumandleve
vukuzenzele unnamed
Eka nkarhi wa malembe manha rhu ku sukela loko Khomixini yo Lavisisa Swihehlo swo Lawuriwa ka Mfumu hi Swiyenge swa le tlhelo yi sungurile ntirho wa yona, hi twile ku leha loku vaendli va migi ngiriko ya vukungundwa na va ringeteke hakona ku fihla vubihi bya vona.
Swi vile swo tika swinene ku ntlhatlha tinetiweke ta nkucetelo lowu pfuleleke vukungundwana.
Swin’wana swa kona, nhlayo yotala ya tikhaphani leti rhangisiwaka emahlweni ti vile ti tumbuluxiwa ti ngungumerisa mali no fihla tihakelo leti endleriweke vanhu lava nga ni vuxaka bya tipolitiki.
Maendlelo yo fana ya vonakile eka milavisiso yo hlaya ya vukungundwana leyi endliweke hi Yuniti ya Vulavisisi byo Hlawuleka (SIU), Xipano xo Lavisisa Vugevenga lebyi Rhangeke Emahlweni (DPCI), Xipano xa ndzavisiso xa NPA na swin’wana.
Loko vulavisisi lebyi bya ha ya emahlweni naswona xirimbana xi sungula ku pfalela vanhu lava kumbekaka, hi vonile timbhoni ti chavisetiwa, mindyangu ya vona yi chuhwisiwa, yi si ndzisiwa ku tumbela hambi ku dlayiwa.
Ku dlayiwa ka Babita Deo karan, Muofisarankulu wa swa timali eka Ndzawulo ya Rihanyo ya le Gauteng, i xitsundzuxo xo vonaka xa nxungeto lowukulu lowu khumbekaka eka ku tinyike tela ka nhlengelo ko lwisana na ku susa mfukuzani leyi eka vaaki va hina.
Hambiloko hi nga si tiva xivangelo xa rifu ra yena, a a ri mbhoni yo tiya eka vulavisisi bya SIU eka maendlelo yo nyikana tiPPE eka ndzawulo.
SAPS na mitlawa ya vusirheleri yo ka yi ga ri ya mfumo lava khomeke vaehleketeleriwa va nkombo sweswinyana yi ta ndhu ndhuzeriwa eka ntirho lowu wa yona.
Tidokete ti hundziseriwile eka tiHawks, naswona vulavisisi byi ta ya emahlweni byi humesa mahungu ya leswaku hikokwalaho ka yini Ms Deokaran a dlayiwile.
Swi nga ri na mhaka le swaku hi swihi swiyimo leswi nga va nga khombo leri, Ms Deokaran a a ri nhe nha na mulwelatiko.
Tanihi valumandleve vo tala, lava tivekaka ekhombyeni ku pfuna ku pfupfula swiendlo swo biha, mafambiselo yo biha, xin’wanamanana na vukhamba.
Handle ka tiyanhlana wa vona na manghenelelo lamanene, a hi nge swikoti ku vona lava endlaka vukungundwana.
Hambileswi eka nkarhi wa sweswi ku kongomisiweke ngopfu eka valumandleve va leka sekitara ya mfumo, hi na xikweleti xo nkhesa lava nga eka sekitara yo ka yi nga ri ya mfumo lava mitirho ya vona yi nga voniwiki ngopfu, kambe yi na nkoka wo ringana.
Valumandleve i vahlayisi va nkoka va demokirasi ya hina.
Va vika matikhomelo yo biha na maendlelo eka mfumo na mihlangano yin’wana.
Va vulavula hi ndlela ya kahle yo tshembeka no va na ku langutela ko khomeka ku nga ri ntsena leswaku ku ta tekiwa magoza ku landza ku humesela ka vona ehandle, kambe leswaku va ta si rheleriwa naswona va nge twisiwi ku vava kumbe ku nyadziwa.
EAfrika-Dzonga ku na milawu yo hlaya leyi sirhele laka valumandleve ku katsa Nawu wo Humesela Erivaleni u Sirhelelekile, Nawu wa Vuxaka bya Vatirhi, Nawu wa Tikhaphani, Nawu wo Sirhelela eka ku Xanisiwa na Vumbiwa hi roxe.Hi ku engetela, Ndzawulo ya Vululami na Vukorhokeri bya Makhotso, hi ku tirhi sana na swiyenge swin’wana swa nawu, yi lawula Hofisi ya Nsirhelelo wa Timbhoni ku nyika nseketelo eka lava nga sirhelelekangiki na timbhoni leti chavisiwaka eka mafambiselo man’wana na man’wana ya nawu.
Ku tinghenelerisa eka vuhlayiseki bya mbhoni a swi bohi, naswona hambi SAPS kumbe NPA yi nge sindzisi mbhoni ku endla tano.
Loko mbhoni yi kuma nxungeto wa vutomi bya yona kumbe ku twa yi nga hlayisekangi, yi fanele ku tivisa valavisisi no endla xikombelo xo nghenisiwa eka nongonoko.
Nongonoko lowu, lowu nga tisa ku humelela wu tlangile xiave xa nkoka eka ku tiyisisa ku tengisiwa loku nga humelela ku sukela loko wu sungule ku tirhisiwa, ngopfungopfu eka vugevenga lebyi va ka byi kunguhatiwile.
Swi le rivaleni leswaku loko ku lwisana na vukungu ndwana swi va ni matimba, hi fanele ku tlhela hi langu-tisisa maendlelo ya hina ya sweswi hi xihatla ku nga ri ku languta ntsena vusirhe-leri bya mbhoni, kambe na ku ndlandlamuxa vuhlayi seki bya valumandleve.
Loko tisisitime to hlaya ti ri ku endliweni ku endla leswaku valumandleve va vika va nga tiveki, hi fanele hi tiyisa tisisitime leti nga kona no nyika nseketelo wa lehenhla eka lava humelaka rivaleni ni mahungu.
Tanihi vaaki, hi fanele hi vona laha milawu leyi nga kona na tipholisi ti kayivelaka kona eka ku sirhelela tindlela to tihanyisa, ndzhuti na vuhlayiseki bya valu mandleve no tirha swin’we ku fikelela leswi.
