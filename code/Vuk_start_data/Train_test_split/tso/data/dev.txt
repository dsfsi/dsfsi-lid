Xikongomelo xa swi gevenga leswi hlaselaka valumandleve a hi ku miyeta vanhu vo karhi ntsena– swi tlhela swi rhumela hungu eka valumandleve van’wana.
Siku na siku, MaAfrika-Dzonga ya tiyanhlana ku fana na Babita Deokaran va vula leswaku va nge vi xirho xa vukungundwana naswona va tiyimiserile ku va timbho ni ku lwisana na byona.
Tanihi vanhu va AfrikaDzonga ha n’wi xixima na valumandleve lavan’wana eka tisekitara ta mfumo na toka ti nga ri ta mfumo lava nga ekuhumeseleni vuku ngudwana ehandle eka nka rhi lowo tika.
Va endla leswi va nga langutelanga nchumu xo nkhensiwa kumbe ku nyikeriwa hi xona.
Xa vona i vukorhokeri bya mfumo bya xiyimo xa le henhla.
A hi nge va nyumisi.
Hi fanele, naswona swi ta endleka, ku vona leswaku mbuyelo wa ku paluxa ka vona i ku tengisiwa no endla swotala ku tiyisisa leswaku va hlayisekile eka ku vavi-siwa.Tanihi MaAfrika-Dzonga, hi lava ku rhumela hungu leri tiyeke ra leswaku hi nge chuhwisiwi.
Lava va khumbekaka eka ku dlaya timbhoni na valumandleve va ta khomiwa no langutana na matimba ya nawu, na hinkwavo lava kumekaka va ri na nandzu eka vukungundwana lebyi vadlayi va ringetaka ku byi tumbeta.
Ku yirisiwa ka fole swi ta ponisa vutomi
Silusapho Nyanda
Vadzahi va fole lava khomiwaka hi xitsongwantsongwana xa corona (COVID-19) va le ka nxungeto wo khomiwa hi swikombeto swo tika.
COVID-19 i xitsongwantsongwana xa mahefemule-lo.
Hikokwalaho, vadzahi va le ka nxungeto wo khomiwa hi swikombeto hakambirhi ku tlula vanhu lava vo ka va nga si tshama va dzaha, ku vula Dok.
Catherine Egbe, mutivinkulu wa sayense wa Yuniti ya Vulavisisi bya Fole na Swin’wana Swidzidzi-harisi ya Khansele ya Vula-visisi bya Vutshunguri ya Afrika-Dzonga.Dr Egbe u vula leswaku ku dzaha swi tiveka swi vangela mavabyi yan’wana lama ya tumbeleke lama fananisi-waka na swikombeto swa COVID-19.
Mavabyi lama ya katsa:
• tifukuzani • vuvabyi bya mbilu na xiti-roki • asma• mavabyi ya chukele.
“Hambiloko ku dzaha swi nga endli leswaku mudzahi a dlawa hi COVID-19 hi ku kongoma, swi nga n’wi dlaya hi tindlela tin’wana hikuva vadzahi va fole va tala ku va na mavabyi lama nga endlaka leswaku munhu a dlawa hi xitsongwantsongwana lexi,” a vula.
Ku ngetela eka mhaka leyi, ku dzaha fole swi vavisa kwalomuya ka xirho xin’wana na xin’wana xa miri naswona swi hunguta matimba ya miri yo lwa na mavabyi.
Dr Egbe u vula leswaku ku dzaha fole swi tumbuluxa ku tlula 7 000 wa tikhemikhali; 250 wa tikhemikhali leti kumekile ti ri na chefu leyi hlaselaka miri wa munhu.
Eka tikhemikhali leti ta 250, 69 ti tiveka ti vangela mfuku-zani.
Leswi swi hunguta vutomi bya vadzahi va fole na lava va tshamaka na vona lava va dzahaka fole handle ko tiyimisela, ku hlamusela Dok.
Egbe.
U vula leswaku lava va nga na TB na asma na vona i vav-abyi lava va nga ka nxungeto wa le henhla wo khomiwa hi COVID-19.
“Ku fika sweswi, ku na vumbhoni bya leswaku vanhu lava va nga na asima va na swikombeto swo tika kumbe swo lahlekeriwa hi vutomi loko va khomiwa hi COVID-19.
Ku hava vulavi-sisi lebyi byi kandziyisiweke lebyi byi kombaka nxungeto eka vavabyi va TB, kambe Nhlangano wa Rihanyo wa Misava wu tsundzuxa leswaku vanhu lava nga khomiwa hi COVID-19 va languteriwa ku va na mbuye-lo wa vutshunguri wo ka wu nga tivikani.” U vula leswaku xiboho xo yirisa ku xavisiwa ka fole enkarhini wa xiyenge xa sweswi xo pfaleriwa xi rhangisa rihanyo ra vaaki emahlweni.Ku xavisiwa ka foleEku sunguleni Phuresidente Cyril Ramaphosa u tivisile leswaku eka Xiyenge xa Mune, ku xavisiwa ka fole swi ta pfumeleriwa, kambe mfumo wu tlherisela xi-boho lexi endzhaku loko Khansele ya Vuleteri ya Xitsongwantsongwana xa Corona yi tihlanganisile na vativinkulu va vutshunguri na yin’wana mitlawa leyi khumbhekaka.
Dok.
Egbe u vula leswaku handle ka switandzhaku swa rihanyo swo dzaha fole leswi swi nga rivaleni, ku dzahisana fole exikarhi ka vanghana swi nga tisa ku hangalaka ka COVID-19 hi ku hatlisa emugangeni.
“Tsundzuka leswaku vanhu va le ku komberiweni ku papalata ku khomakhoma nomo wa vona, nhompfu na mahlo.
Loko munhu a ri ku dzaheni ka fole, a nge swi koti ku fikelela ntolovelo lowu wa rihanyo,” ku vula Dok.
Egbe.Etikweni leri nga na xiyimo xa HIV/AIDS xa le henhla, TB, ku tirhisa swidzidzi-harisi hi ndlela yo biha na vudakwa, na swin’wana na swin’wana, Dok.
Egbe u tshembha leswaku mfumo wu tekile xiboho lexinene.U vula leswaku wu tirhisa vuxokoxoko lebyi wu nga na byona ku teka magoza lama faneleke ku ya emahlweni wu sirhelela maAfri-ka-Dzonga eka xiyimo lexi xi voniweke ematikweni yo fana na Italy.
“Loku a hi ku yirisiwa ka makumu; vanhu va fanele ku tshama va karhi va tsundzuka mhaka leyi,” a vula.
Sweswi Afrika-Dzonga ri na swipfunohefemulo swa nhlayo yintsongo naswona loko nhlayo ya vavabyi lava lavaka swipfunohefemulo yo tlakuka hi ku hatlisa enkarhini wa ntungu lowu, tiko ri ta tikuma ri ri eka xiyimo xo ka xi nga lawule-ki laha ri tsandzekaka ku pfuna vavabyi lava lavaka mpfuno lowu.
“Hi na swipfunohefe-mulo leswi tlulakanyana 3 000 hi nhlayo.
Anakanya leswaku ku ta humelela yini loko vanhu lava va nga na malembe yo tlula 65 lava va dzahaka fole vo tshika vo lava swipfunohefemulo.
Hi ta boheka ku va na 10 000 wa swipfunohefemulo swa ntlawa lowu ntsena.
Leswi hi swin’wana swa swilo leswi mfumo wu ringetaka ku swi papalata.
Hi tshembha leswaku vanhu va ta vona mhaka leyi tanihi xivangelo lexi va tshikisaka ku dzaha fole,” a vula.Mahungu yo tala ya ta humesiwa hi sanews.gov.zaand stroke .
Xana a wu swi tiva?
Bana riqingho eka Khansele ya Rixaka yo Lwa na ku Dzaha Fole eka: 011 720 3145 yi ta ku pfuna ku tshika ku dzaha fole.
Nhlangano wa Mfukuzani wa Afrika-Dzonga wu fambisa phurogireme ya le moyeni, leyi nyikaka nseketelo na vuxokoxoko bya vadzahi lava lavaka ku tshika fole eka: http://www.ekickbutt.org.za.
Xidemokirasi xa hina xi ta hi pfuna ku hlula COVID -19
vukuzenzele unnamed
Hi mikarhi yotala hi tekela xidemokirasi xa hina lexi hanyeke kahle no ntlhontlha miehle-keto ehansi.
Hambileswi ku nga asete ya hina ya nkoka swinenene eka nkayankayo lowukulu wa hina wo lwisa-na na ntungu wa xitsongwatsongwana xa corona.
Hi na vaakitiko lava nghe-nelelaka swinene eka swa tipolotiki emisaveni.
Rhekodo ya vonelo ra 2018 leyi endliweke hi Senthara ya Ndzavisiso ya Pew yi komba leswaku MaAfrika-Dzonga ma tala ku teka goza ra swa tipolitiki hi mayelana na timhaka leti va vilerisaka swi-nene, ku fana na nhlayiso wa ri-hanyu, dyondzo, ntshuxeko wo vulavula na vukungundzwana.Rhekodo ya vonelo yi tiyisisa ngopfu leswaku ha ti-tiva na hina vini.
Ha tiphina hi mikanerisano yo ntlhontlha miehleketo na mfumo wa hina na le xikarhi ka hina eka timhaka leti nonohaka ta siku.
Hi na vaakitiko lava gingirikaka lava tshamaka va tiyimiserile ku sirhelela mitshuxeko na timfa-nelo ta hina ta nkoka.
Kun’wana ka ku hlula ka xi-demokirasi xa hina hi leswaku MuAfrika-Dzonga un’wana na un’wana u tshemba leswaku Vumbiwa ra hina ri ta n’wi sirhelela, na leswaku tikhoto ti kahle no kala ti nga hlawuli eka ku tsakela ka yena.
Ndza swi ehleketa eka timhaka leti hi nkarhi wa rendzo leri ndza ha ku va ka na rona ro ya eKapa-Vuxa ku ya kambela xiyimo xa xifundzankulu xo lulamela xitsongwatsongwana xa corona.
Ndzi vutisiwile hi muteki wa mahungu loko ndzi khumbeka eka phurosese yo teka goza ra xinawu leri nga kona leri ntlhontlhaka swilaveko swo karhi swa Nawu wa Mafambiselo ya Xilamulelamhangu.
Nawu lowu i masungulo ya milawu hinkwayo leyi pasisiweke ehansi ka xiyimo xa mhangu xa tiko hinkwaro lexi hi xi hlambanyeke ku herisa xitsongwatsongwana xa corona.Ku sukela loko mhangu leyi yi sungurile, nhlayo ya vanhu va tirhise mfanelo ya vona yo ya etikhoto.
Milawu ya ku pfaleriwa yi ntlhontlhiwile eka vhiki ro sungula ra ku pfaleriwa hi muakitiko wa le Mpuma-langa loyi a lava leswaku a nga katsiwi eka ku arisiwa ku famba a ya enkosini.Eka mavhiki ya nkombo (7) lawa ya nga landzela, ku ve na mintlhontlho ya swa nawu ku suka eka nhlayo ya vanhu, mihlangano ya swa vukhongeri, mihlangano ya tipolitiki, tiNGO na mihlangano ya swa mabindzu hi ku lwisana na xilaveko xin’we kumbe swo-tala swa ku pfaleriwa leswi swi nga va tsakiseki.
Van’wana va humelerile, kasi van’wana va tsandzekile.
Van’wana va yile etikhoto hi mhaka ya xihatla ya timhaka ta vona lava swi-rilo swa vona swa xihatla swi nga tekeriwangiki enhlokweni, naswona van’wana va kume ku rhuliwa ndzwalo loku a va ku lava.
Van’wana a va ha yanga emahlweni na swikombelo swa vona endzhaku ka ku kaneri-sana na mfumo.Hambiloko hi nga tsakela ku papalata goza ra nawu rihi kumbe rihi leri nga tekiwaka eka mfumo, hi fanele hi amu-kela leswaku vaakitiko lava nga tsakangiki hi goza rihi kumbe rihi leri mfumo wu ri boheke ku ri tirhisa va na mfanelo yo ya eka tikhoto ta hina ku ya kuma ku rhuliwa ndzwalo kwihi kumbe kwihi.
Leri i tirhelo ra ntolovelo ra xidemokirasi lexi lawuriwaka hi Vumbiwa na ku va ntolovelo lowu amukelekaka eka tiko leri tumbuluxiweke ehansi ka ma-fambiselo ya nawu.Hi na endlelo ro kambela ku vona leswaku xiyenge xihi kumbe xihi xa mafumelo xa swi kota ku yimela ku kambisisiwa loko xi landzelela Vumbiwa.
Lomu hi kumekaka hi nga tirhi kahle, hi ta endliwa leswaku hi va na vutihlamuleri hi tikhoto, naswona ku hundza kwalaho, hi vaakitiko ra hina.
Handle ka tikhoto ta hina, Mihlangano ya Kavanyisa ka 9 yi kona ku sirhelela timfa-nelo ta vaakitiko, tanihilaha mihlangano leyi nyikiweke ntirho wo angamela tiejensi to vona ku landzeleriwa ka nawu hakona.
Tanihilaha ndzi nga byela vateki va mahungu hakona, MuAfrika-Dzonga un’wana na un’wana u na mfanelo yo ya etikhoto, naswona hambi ku ri mina tanihi Presidente ndzi nge siveli munhu wihi kumbe wihi loyi a endlaka mfanelo yoleyo.Ku vile na nxopanxopo wo ntlhontlha miehleketo no tika, naswona wu ta ya emahlweni wu va kona wa swiyenge swo hlaya swa ku angula ka rixaka ra hina eka xitsongwatsongwana xa corona ku sukela eka maandlalelo ya data na leswi languteriwaka ku hu-melela eka nkarhi lowu taka ku ya eka ntshikelelo wa ku pfaleriwa eka ikhonomi ku ya eka milawu.
Tanihi mfumo a hi pfumelelanga nxopanxopo wolowo leswaku wu kandziyeriwa kumbe wu miyetiwa.Hi le tlhelo rin’wana, swisolo leswi akaka swa hi pfuna ku kota ku titoloveta na ku famba khwatsi eka ku angula eka swiyimo leswi cincaka.
Swi fumisa njhekanjhekisano wa vaaki na ku hi nyika hinkwerhu ka hina ku twisisa ko anama eka timhaka leti nga eku hu-meleleni.Hi swi vula minkarhi hinkwayo leswaku hi tshembele eka data ya xisayense, xiikhonomikali na vumbhoni le-byi lavisisiweke loko swi ta eka ku endla swiboho na ku endla milawu leyi fambelanaka na ku angula ka hina eka xitsongwatsongwana xa corona.
Eka xiyimo lexi kotekaka ehansi ka swiyimo leswi ntlhontlhaka, hi kongome ku tihlanganisa na ku kanerisana.
Hi lava leswaku MaAfrika-Dzonga hinkwawo ma va xiphemu xa tshalatshala leri ra tiko hinkwaro.
Marito ya vaakitiko ntsena ma fanele ma ya emahlweni ma twakala eka nkarhi lowu wo tika swonghasi wo fana na lowu.
Ntungu wa xitsongwatsongwana xa corona na magoza lama hi nga ma teka ku wu herisa ma tikisele vanhu va ka hina.Swi tise mpfilumpfilu lowukulu swinene na tinxani-seko.
Hambileswi hi nga kombaka ku humelela loku hi ku fikeleleke eka ku nonokisa ku hangalaka ka xitsongwatsongwana, ka ha ri na ndlela yo leha leyi nga ta fambiwa.
Ma-vhiki na tin’hweti leti nga ta landzela tita nonoha, naswona ti ta lava swotala ku suka eka vanhu va ka hina.
Hikwalaho ntungu wu ta ya emahlweni na ku tikisela vaakitiko va ka hina na mihlanga-no ya hina.
Hambiloko hi pfula ikhonomi hi ku nonoka, ntshikelelo eka swiyimo swa vanhu wu ta tika.
Loko swa ha ta tshama swi ri tano, vuswikoti bya nkwetlwmbetano, ku nga twanani na ku nga eneriseki swi ta tshama swi ri kona.Loko hi ri karhi hi tirha eka xiyimo lexi xo nonoha, Vumbiwa ra hina i xiletelo xa hina xa nkoka swinene na xisirhelelo xa hina xa nkoka swinene.
Xidemokirasi xa hina lexo tiya xi lulamisela matimba na ku tiyisela loku hi ku lavaka ku hlula mhangu leyi yo nonoha.Hambileswi tanihi mfumo hi hoyozelaka leswaku vanhu votala lava endlaka swikombelo ekhoto va hlohloteriwa hi vunene lebyi fanaka, hi fanele hi tlhela hi tekela enhlokweni leswaku swiboho leswi teki-weke hi mfumo swi endliwe hi moya lowunene, naswona swi endleriwe ku ku tlakusa ku nga ri ku onha ku tsakela ka MaAfrika-Dzonga.Xirhangana xa hina xa nkoka xi tshama xa ha ri ku ponisa vu-tomi.
Xiboho xa hina xin’wana na xin’wana xi seketeriwa hi xilaveko xo tlakusa timfanelo ta vutomi na ndzhuti tanihi-laha swi vekiweke hakona eka Vumbiwa.Hi ta ya emahlweni hi amu-kela mavonelo yo hambana hambi lawa ya nga fambisaneki na lawa ya nga toloveleka eka ku angula eka xitsongwatsongwana xa corona eka tiko hinkwaro.
Mavonelo hinkwawo ma hi pfuna ku tirha hi ndlela yo antswa na vutlhari.Ku landzeleriwa ka mitshuxe-ko ya nkoka ya ku vulavula, ku tihlanganisa na ku vulavula i xipimo xa rihanyu lerinene ra xidemokirasi xa hina.
Kambe ku tlula kwalaho, timfanelo leti ta nkoka eka ku humelela ka nkayankayo wa tiko hinkwaro na vanhu hinkwavo eka ku lwi-sana na xitsongwatsongwana xa corona.
Ku tlangela vavasati hi nkatso Ku tlangela vavasati hi nkatso eka swa ikhonomieka swa ikhonomi
vukuzenzele unnamed
Hi Mhawuri AfrikaDzonga ri tlangela Nhweti ya Vavasati.
Ntirho lowu wu komba siku leri fanaka ra 1956 loko 20,000 wa vavasati va macha ku ya eUnion Buildings – lwandle ra kahle ra vaxisati lava vulavulaka tindzimi to tala, ku suka eka tindhawu to hambana hambana na tinxaka hinkwato.
A va khomanile eka swikoxo swa vona swa ku herisa milawu ya pasi na timfanelo ta vona to hanya va ntshuxekile.
Xiyimo xa vavas atieAfrika-Dzonga namuntlha xi hambanile swinene na lexi a xi langutane na vamanana na vakokwana wa hina hi 1956.
Hi suka ekule eka ku kumisisa Afrika-Dzonga leri nga yiki hi rixaka, rimbewu, ra xidimokirasi, ro hluvuka no ntshuxeka.
Ku vile na ku antswa eka ku antswisa vutomi bya vavasati va Afrika-Dzonga eka ikhonomi, eka xiphemu xa tipolotiki na le ka vutomi bya mani na mani.Hi nkarhi wun'we, ha swi tiva leswaku kahari na ndlela yo leha leyi hi faneleke ku yi famba.
Vavasati vaha langutane na xihlawuhlawu, nxaniso na madzolonga, na ku rhwala ndzhwalo lowukulu wa vusiwana.Loko ho lava ku lemuka xi-tshembiso xa Vumbiwa ra hina hi fanele ku languta nkatso wa xiikhonomi na wa ximali leswi swi endlaka leswaku vavasati vava va nga hlayisekanga eka nxaniso na madzolonga.Hi nghenerile khampheni leyi nga se tshamaku yi endliwa leyi yi hi hlanganisaka na kuti-nyiketela ka misava hinkwayo ku fikelela ku ringana ka rimbewu hi 2030.
Ndzingano warixaka i ajenda leyi naveriwaka no cinca ku herisa xihlawuhlawu na madzolonga eka vavasati na ku nghenelela loku ringanaka eka vutomi bya swa tipolotiki, xinakulobye naxiikhonomi.Tanihi xiphemu xa khampheni leyi, hi nghenele ‘Mihlanganelo ya Swendlo’ yimbirhi, wun'we wa vululami bya ikhonomi na timfanelo na yin'wana ku lwisana na madzolonga ku ya hi rimbewu.
Tithimi leti havumbirhi ti na nkoka eka ajenda ya hina ya tiko.Khume-n'we wa tinhweti loko Kungu ra Ku Hlamula ra Xilamulelamhangu ku lwisana na madzolonga kuya hi rimbewu na kudlawa ka vavasati ri simekiwile hi endlile ku antswa eka ku andzisa nseketelo na nhlayiso wa lava poneke, naswona ku antswa swi endliwa hi ku aka hi vuntshwa nawu ku va nyika nsirhelelo wa kahle swinene.Hi n'hweti ya Mhawuri, hi sungula ku simeka Kungu ra Tiko ro lwisana na madzolo-nga yoya hi rimbewu na ku dlawa ka vavasati.
Xa nkoka eka kungu leri i ku tiyisisa ku katsiwa ka vavasati eka swa timali.
Leswi i mhaka ya leswaku kandzingano wa xiikhonomi na kandzingano wa vanhu swa fambisana.
Xiyimo xa vavasati eka ikhonomi eAfrika-Dzonga swi va endla leswaku vava va nga hlayisekanga eka nxaniso.
Hi fanele ku tlakusa nseketelo wa hina eka vavasati ku endla leswaku va kota ku ti yimela hi swa timali.
Hi tibohile eka Ndzingano wa Rixaka lowu nga ta nyikiwa matimba hi Kungu ra Tiko.Xosungula, hi ta fambisa nkatso wa vavasati eka swa ikhonomi hi ku swikuma ka mani na mani.
Hi vekile xiko-ngomiwa xo tiyisia leswaku kwalomu ka 40 wa tiphesente wa nhundzu na vukorhokeri lebyi kumiwaka hi swiphemu swa mfumo swi huma eka mabindzu ya vavasati.Xa vumbirhi, hi ta tlakusa nseketelo eka tiSMME ta vavasati na vavasati lava tirhaka eka xiphemu xo ka xi nga pasisiwanga kumbe lava nga tirheki.
Leswi swi ta katsa mburisano na xiphemu xa timali ku endla leswaku vukorhokeri byi fikeleleka eka vavasati.Xa vunharhu, hi lava ku tiyisisa leswaku vavasati votala va kota ku fikelela ndhaka yo vu-yerisa kufana na miasava.
Swi na nkoka leswaku vavasati va va vavuyeriwa eka phurogireme ya endla antswiso wa misava.
Swi na nkoka leswaku eka R75 timiliyoni ta mphalalo wa COVID-19 ti yisiwa eka tivhochara ta vurimi, 53 wa tiphesente wa vavuyeriwa kutava vavasati va matikoxikaya.
Hi fanele ku tiyisisa leswaku ku pfuniwa ka vavasati na van'wamapurasi lamantsongo va ya emahlweni va kuma nseketelo na loko ntungunkulu wu hundzile.
Xa vumue, hi lava ku tiyisisa leswaku vavasati va sirhelelekile eka madzolonga yo ya hi rimbewu endhawini ya ntirho.
Hi ndlela leyi, hitava hi tirha eka xiyimo xa tiko na xa rhijini eka ku lulamisa Ntolovelo wa ILO wa madzolonga na nxaniso eka ndhawu ya ntirho.Ku vuriwa leswaku ntshu-xeko a wu nyikiwi, wo tekiwa.Ku ntshuxa vavasati i marito ntsena eka phepha handle ka loko ma fambelanisiwa na kutinyiketela kusuka eka swiphemu hinkwaswo swa rixaka.Tanihi loko haha lulamisela ku aka hi vuntshwa ikhonomi ya hina eka ku tumbuluka ka ntungunkulu wa khoronavha-yirasi, hi vurile leswaku a hi nga tlheleli ntsena laha hi ri kona khale kungasi va na xi-tsongwatsongwana.
Hi fanelel ku aka ikhonomi yo hambana leyi, exikarhi ka swin'wana, yi antswisaka swinene xiyimo xa vavasati eka switirhisiwa.Leswi swi vula leswaku vuvekisi ba hina eka vumaki byi fanele ku seketela kungari nhluvukiso ntsena wa indhasitiri ya le hansi, kambe na mabindzu ya vavasati.
Byi fanelel ku humelerisa tindlela ta mintirho ya vavasati eka switeji hinkwaswo swa ku lulamisela, ku hakela, ku aka na ku hlayisa miako.
Hi tindlela leti fanaka, loko hi karhi hi tlakusa tiphurogireme ta mintirho, hi fanele ku tiyisisa leswaku vavasati lavantsongo hi ku kongoma va hlawuriwa tani hi vatekaxive.
Ku tatisa eka muholo, tiphurogireme leti ti ta nyika tindlela to kuma vuswikoti na ntokoto lowu faneleke ku nghena eka ikhonomi.Tanihi loko kuri vutihlamuleri bya mgumo ku nyika tindlela ta ikhonomi eka vavasati na ku endla rimba leri pfumelelaka ku antswisa ndzingano wa rimbewu, un'wana na un'wana eka rixaka u fanele ku tlanga xiphemu xa yena.Mabindzu ma fanele ku seke-tela mabindzu ya vavasati ku kuma nhundzu na vukorhokeri.
Va fanele ku thola vavasati vo-tala naswona va thola vavasati eka swiyimo swa vurhangeri.Leswi hinkwaswo swi na nkoka loko hi languta rhekhodo ya xiphemu xoka xi ngari xa mfumo eka kuyimela rimbewu eka nkarhi wa le ndhaku wa levhele ya vurhangeri eka mfumo.
Leyi i mhaka leyi yi tshamaka yi kha yi vuriwa eka miburisano leyi ni ngava na yona na minhlangano ya mabindzu ya vavasati yo hlaya.
Hi mpimo wo ringana, hi fanele ku herisa kandzingano wa rimbewu eka hakelo ya vavanuna na vavasati, na ku teketela enhlokweni nawu wa hakelo yo ringana ya ntirho wo ringana leswi nga eka Nawu wa Ndzingano wa Ntirho.Vavasati va fanele ku sirheleriwa eka nxaniso na xihlawuhlawu eka ndhawu ya ntirho.
Swi le ka vafambisi va swa vutleketli, valanguteri va tiyunivhesiti, vafambisi va swikolo na mihlangano ya vukhongeri ku endla swivandla swa leswaku vavasati na van'hwana va endza, va dyondza na ku khongela eka ndhawu yo hlayiseka.Hi fanele ku rhangela hi matimba ya hina ku herisa ntshikelelo, ku hlawula kuya hi rimbewu na ku siyerisana ka vavanuna.
I matikhomelo lama lama ma pfumelelaka ntshikelelo wa vavasati.Swi le ka hina – vavanuna na vavasati – ku tiyisisa leswaku nkoka wa wansati, xiyimo na mavonelo a swi hambananga na swa wanuna.
Swi le ka hina tanihi vatswari na vakokwana ku khoma no kurisa majaha na tintombhi ta hina ku fana.Swi le ka hina tanihi vavanuna ku ala na ku vulavula ku lwisana na madzolonga ku ya hi rimbewu kwihi na kwihi laha hi swi vonaka, hambi loko kuri ku lwisana na vanghana va hina, vatatana va hina kumbe vaboti wa hina.A hi veni rixaka leri herisaka ntshikelelo wa vavasati hi ti-nxaka ta tona hinkwato, enkarhini wa hina wa ku ha-nya.
Rixaka ra xivindzi ra 1956 ri machele hina hi-nkwerhu.
Hi kolota vona, hina na tinxaka ta mundzuku kuva hi nga xengi ndzhaka lowu wa kahle.
Ku tlhelela entirhweni endhaku ka ku hola eka COVID-19
Allison Cooper
Xana u nga tlhele la rini entirhweni loko u kamberiwile u kumeka u ri na khoronavha-yirasi (COVID-19)?
National Insti tute for Communicable Diseases yi na tinhlamulo leti u ti dingaka.
Loko ndzi kamberiwile ndzi Loko ndzi kamberiwile ndzi kumeka ndziri na kumeka ndziri na COVID-19COVID-19 , xana , xana ndzi fanele ku tshama nkarhi wo ndzi fanele ku tshama nkarhi wo leha ku fika kwihi eka ndhawu yo leha ku fika kwihi eka ndhawu yo khetela etlhelo?khetela etlhelo?Vanhu lava va kamberiwaka va kumeka va ri na COVID-19 , kambe vangari na swikombeto, va fanele ku tshama eka ndhawu yo khetela etlhelo ekaya kumbe eka ndhawu yo khetela etlhelo ya mfumo ku ri-ngana 10 ra masiku, kusukela hi siku leri va kumaka mbuyelo wa vona wo komba leswaku va na vuvabyi.Lava va nga na swikombeto swoka swi nga tikanga va fanele ku tshama eka ndhawu yo khetela etlhelo ekaya kumbe eka ndhawu yo khetela etlhelo ya mfumo kuringana 10 ra masiku, kusukela hi siku leri swikombeto swi sungulaka ha rona.Lava va nga na vuvabyi byo tika, lava va faneleke ku yaexibedhlele, va fanele ku tshama eka ndhawu yo khetela etlhelo kuringana 10 ra masiku, ku fika loko va antswa naswona va nga ha lavi moyatenga.
Xana munhu loyi a nga naXana munhu loyi a nga naCOVID-19COVID-19 a nga hundzisela a nga hundziselavuvabyi njhani eka van'wana?vuvabyi njhani eka van'wana?Kuya hi Holobye wa Rihanyo Zweli Mkhize, vanhu votala lava va nga na ntluleto wo ka wu nga tikanga va nga hangalasa xitsongwatsongwana ku ringana exikarhi ka nkombo ku ya eka 12 wa masiku.
Hambiswiritano, vanhu lava va vabyaka ngopfu va nga tluleta na ku kota ku hundzisela xitsongwa-tsongwana eka van'wna ku ringana nkarhi wo leha.Xana ndzi fanele ku kamberiwa Xana ndzi fanele ku kamberiwa COVID-19COVID-19 nakambe, ku komba nakambe, ku komba leswaku a ndzi na yona, ndzi ngasi leswaku a ndzi na yona, ndzi ngasi tlhelela entirhweni?tlhelela entirhweni?E-e. Ku kambela nakambe vanhu lava va nga va na vuvabyi byoka byi nga tikanga naswona va horile a swi bumabumeriwi.
Munhu u voniwa a nga ri na khombo ku tlhelela entirhweni na ku huma eka ku khetela etlhelo loko va nga ha tluleti vuvabyi.
Leswi swi vula leswaku va vile na swikombeto swo sungula eka masiku mo hundza 10 lama ma nga hundza naswona a va se va na swikombeto swihi kumbe swihi kuringana masiku manharhu.Hi kanyingi, vatirhi va nga tlhelela entirhweni va nga kamberiwanga nakambe loko:
• Va hetile 10 ra masiku yo boha ya nhlambulo kumbe ku tikhetela etlhelo.• Lava va nga va na swikombeto swale henhla kumbe swo tika va va eka nkambisiso wa vutshunguri.• Va ya emahlweni va endla vutibasisi na ku siya mpfhuka
exikarhi ka vanhu.• Muthori u landzelerisa mutirhi ku tiyisisa leswaku a nga tlheleli endhaku.• Va ambala xipfalaxikandza, ku sukela eka siku va nga kuma leswku va na vuvabyi ku ringana 21 wa masiku.Ndzi kamberiwile ndzi kumeka ndzi ngari na vuvabyi kambe ndza hari na swikombeto.
Ku humelela yini sweswi?Swa humelela ku kuma mbuyelo woka wu ngari wona wo komba leswaku munhu u hava vuvabyi.
Leswi swi vula leswaku nkambelo wa wena wo sungula wu nga ko-mba ku pfumala vuvabyi, kambe u nga kamberiwa u kumeka u ri na vuvabyi endhaku ka nkarhi.
Loko u ya emahlweni u va na swikombeto swa COVID-19 tihlanganisi na muhlayisi wa rihanyo wa wena wa phurofexinali.
Loko ndzo va ndza ha komba Loko ndzo va ndza ha komba swikombeto endhaku ka 10 ra swikombeto endhaku ka 10 ra masiku ke?masiku ke?Swi tolovelekile kuva vavabyi va ya emahlweni va va na swikombeto nkarhi wo leha ku hundza 10 ra masiku.
Ku hola hi ku hetiseka swi nga teka mavhiki mo hlaya.
Loko wa ha ri na swikombeto, lava switsundzuxo kusuka eka muhlayisi wa wena wa rihanyo wa phurofexinali.
Ku kuma vuxokoxoko byo tala hi COVID-19 , endzela webusayiti ya National Institute for Communicable Diseases’ eka www.nicd.ac.za, webusayiti ya mahala ya COVID-19 eka coronavirus.datafree.co, foyinela nomboro ya xilamulela mhangu ya COVID-19 eka 0800 029 999 kumbe u rhumela WhatsApp eka 0600 12 3456
Ku lawula COVID-19 : Ekaya na le ka ndhawu leyi nyikiweke
Allison Cooper
MaAfrika-Dzonga votala lava kamberiwaka va kumeka va ri na khoronavha-yirasi (COVID-19) a va koti ku ti khetela etlhelo hikuva makaya ya vona i matsongo kuva va nga hanya no etlela eka kamara leri ri nga tirhisiweki hi munhu un'wana.Mfumo wu tiyisisile leswaku tindhawu to khetela etlhelo ti kona ta vanhu lava va nga kamberiwa va kumeka va ri na vuvabyi, na tindhawu ta nhlambulo tikona ta vanhu lava va nga yimela mbuyelo wo kamberiwa.
Vukorhokeri hivumbirhi i mahala.Ku ya hi Dkd Marlin McCay, dokodela wo tshungula ma-vabyi mo ka ma nga tikanga loyi a kumekaka eFlorida eWest Rand , xo sungula lexi u faneleke ku xi endla loko u kamberiwile u kumeka u ri na COVID-19 i ku hunguta ku hangalaka ka ntluletavuvabyi.
“U lava ku sirhelela ndyangu wa wena,” a vula.
Ku endla leswi, u fanele u tikhetela etlhelo – kungava ekaya kumbe eka ndhawu yo khetela etlhelo.
“Loko u tikhetela etlhelo swi vula leswaku u fanele u kuma xiphemu xa yindlu laha u nga hlanganiki na ndyangu hi-nkwawo.
Kungavi na munhu loyi a tshunelaka eka timitara tinharhu eka wena.
U fanele u dya u ri wexe; tirhisa swibye swa wena; tirhisa xindlwana xa wena, loko swi koteka; naswona tiyisisa leswaku aku na ku hlangana na munhu un'wana endyangwini.“Dokodela wa wena kumbe muhlayisi wa wena u fanele ku ku pfuna hi yin'wana ya mirhi ku hunguta swikombeto swotala, ngopfu ngopfu swilo swo fana na switlhavi swa miri na swivavi, ku pandza ka nhloko na ku hisa miri.
Ku na tivhitamini ta kahle leti munhu a nga ti tirhisaka ku tshama a hanye kahle,” a vula.Switlhela swi va na nkoka ku wisa swinene na ku nwa mati mo ringanela kumbe swihalaki swo vonikela ku endlela leswaku mitsakamiso ya wena yi tshama yi ri na muhlovo wo vonikela.
Vanhu vo tala lava va nga na mavabyi mo ka ma nga tikanga va ta sungula ku antswa eka vhiki ro sungula ra swikombeto swo sungula, kambe swi na nkoka ku langutisa swikombeto swa wena kahle.
Loko u va na tisayini ta xi-hatla, kufana na kutikeriwa ku hefemula, swivavi swa xifuva kumbe ntshikelelo exifuveni lowu wu nga heleku, ku khohlola ngati, ku hlanganana, ku twa vurhongo swinene kumbe milomo kumbe xikandza xa wasi u fanele ku vitana ambulense kumbe u ya exibedhlele hi xihatla.
Tindhawu ta HlambuloLava va nga koteki ku va ekule na van'wana lava tshamaka ekaya, mfumo wu endlile tindhawu ta mahala ya nhlambulo etikweni hinkwaro ku hlayisa wena na varhandziwa va wena.Mfumo wa Kapa-Vuxa waha ku humesa tikhomente ku-suka eka vavabyi hi mayelana na tindhawu leti to khetela etlhelo.Marie Jantjies wo huma eWitzenberg u kunguhatile ku landzelela xitsundzuxo xa vatirhi va swa rihanyo a ya eka ndhawu yo khetela etlhelo hikuva manana wa yena wa 97 wa malembe hi vukhale u tshama na yena na vana va yena naswona a lava ku va sirhelela.
“A ni khomiwe kahle.
Swakudyaa swi ri kahle – naswona a swiri kahle kutlula swa le kaya.
Ndzi lemukile leswaku a ni fanele ku tshama niri na ntshembho.
A ni chuwhile, kambe ni khongerile ni ringeta ku wisa,” a vula.“Ndhawu liya yi nga hlayisa vutomi!
I ya kahle swinene,” ku vula John Arnoldus, loyi a nga hola eka COVID-19 eka ndhawu yo khetela ethlhelo eDrakenstein.
“Un'wana wa vanghana va mina a ri eka nhlambulo ekaya naswona u hluphekile ku hola a ri yexe.
Ndzi n'wi byerile leswaku a tihlanganisa na vanhu lava va nga ndzi hlayisa – hi yona ndlela yo antswa.
Nseketelo wa vatirhi va swa rihanyo na mufambisi wa kwele – lowu wu ku humesaka,” a vula.Arnoldus a kanakana eku-sunguleni ku ya eka ndhawu yo khetela etlhelo hikwalaho ka vonelo ro ka ri nga ri rona ra leswaku loko u ya eka ndhawu yo fana na leyi u ta vabya swinene u lova.
“A ndzi langutele swo chavisa, kambe ndzi amukeriwile kahle.
Ndzi hluvulela vatirhi xihuku!
Va ndzi hlamuserile leswaku tanihiloko ndziri na COVID-19 , a ku na munhu loyi a nga ta ndzi endla leswaku ndzi vabya eka ndhawu leyi,” a vula.
Xana u nga langutela yini eka ndhawu ya nhlambulo?Kuya hi Mfumo wa KapaVuxa, swidingo swa wena hinkwaswo swa hlayisiwa.
U ta kuma swakudya hi mfanelo, vulanguteri bya rihanyo hi mutirhi wa swa rihanyo, vukorhokeri byo hlantswa, ntshamiseko na kurhula loko u karhi u hola na vutleketli ku ya na ku vuya endhawini leyi.
“Switlhela swi va na nkoka ku wisa swinene na ku nwa mati mo ringanela kumbe swihalaki swo vonikela ku endlela leswaku mitsakamiso ya wena yi tshama yi ri na muhlovo wo vonikela.”
Loko u nga koti ku tikhetela etlhelo, foyinela National CoronavirusHotline eka0800 029 999 ku kuma vuxokoxoko byo tala hi ndhawu yale kusuhi na wena yo khetela etlhelo kumbe ya nhlambulo.SWI NA NKOKA swinene ku tihambanyisa na van'wana, kungava ekaya kumbe eka ndhawu yo khetela etlhelo, loko u kamberiwile u kumeka u ri na COVID-19 .
Pfuna ku sivela ku tisunga
Allison Cooper
Va tele vanhu lava lovaka hikwalaho ko tisunga ematshan’wini ya HIV, dari, khensa ya mavele, nyimpi na ku dlayiwa.
Leswi swi boxiwile hi tinhlayonhlayo leta ha ku humaka ta Nhlangano wa Rihanyo wa Misava, leti ti kombaka leswaku kuhundza 700 000 wa vanhu va lova hi ku tisunga lembe na lembe – leswi swi vula les waku i munhu un’we eka 100 ra mafu man’wana na man’wana na kwalomu ka munhu un’we eka 40 wa tise kondi tin’wana na tin’wana.
“A hi nge swi koti – naswona a hi fanelangi – ku nga swi tekeli enhlokweni ku tisunga,” ku vula Dkd Tedros Adhanom Ghebrey esus, Mulawuri-Jenerali wa WHO.
“Un’wana na un’wana i khombo.
Ku tekela enhlokweni ku sivela ku tisunga ku ni nkoka lowu kulu sweswi, endzhaku ka tin’hweti to tala hi hanya ni ntungukulu wa Vuvabyi bya Khoronavhayirasi, na swivangelo swo tala swo tisunga – ku heleriwa hi ntirho, mabibi ya swa timali na ku hambanisiwa na vanhu van’wana swa ha ri kona swinene,” a engetela.
Siku ra Nsivelo wa ku Tisunga ra Misava Siku ra Nsivelo wa ku Tisunga ra Misava ri sime kiwile hi 10 Ndzati 2003 hi Nhlangano wa Matiko ya Misava wa Nsivelo wa ku Tisunga (IASP).
Ri kongomisiwile eka ku sivela ku tisunga na mahanyelo ya ku tisunga, ku hunguta switandzhaku swa kona na ku nyika foramu eka swidyondzeki, tiphurofexinali ta rihanyo ra le miehleketweni, vatirhi va swa mikitsikitsi, vatinyi-keri ni lava nga pona eku tisungeni.
Hi ku ya hi Ntlawa wa Ntshikelelamiehleketo na Nchavo wa Afrika-Dzonga (SADAG), ku na vanhu va 23 lava tisungaka na 230 lava ringeteke ku tisunga hi ku ya hi tirhekodo ta siku ni siku eAfrika-Dzonga.
“Ku tisunga ka ha ri nhlokomhaka yo yila erixakeni ra ka hina – ku hava loyi a lavaka ku vulavula hi ma yelana na swona; ku hava loyi a tivaka hilaha ku vulavuriwaka hakona hi mayelana na swona naswona vatswari a va lavi ku vulavula na vana va vona hi mayelana na swona hikwalaho ko chava leswaku swi nga ha “byala miana kanyo”.
Ha mbiswiritano, i mhaka leyi nga kona, leswi hi swi vona hi tiqingho leti engetelaka leti hi ti kumaka masiku hinkwawo, ku vula Cassey Chambers, Mulawuri wa Mitirho wa SADAG.
“Loko vanhu vo tala va tiva hi mayelana na ku tisunga na ku tiva hilaha u nga kumelaka hakona munhu un’wana ku pfuniwa ku nga se hela nkarhi, hi nga pfuna ku hunguta nhlayo ya lava tisungaka”, a vula.Swikombeto swo tsundzuxa swi katsa:l Ku vulavula hi mayelana na ku teka vutomi bya vona, ku fa kumbe ku tisunga.l Ku navela ka matimba ka ku fa kumbe ku ehleketa ntsena hi rifu na ku fa.l Ku nyika vanhu nchumu wa nkoka swinene.l Swikombo swa ntshikelelamiehleketo, ku fana swa swipfukela, ku kala ntshembo, ku tihambanisa, ku tikeriwa hi navelo wa swakudya na vurhongo, ku nga naveli migingiriko ya ntolovelo.
l Ku tirhisa xihoko na swidzidziharisi loku engeteleke.
l Ku gegagega les waku u nge vi kona enkarhini lowu taka kumbe ku lela.
l Ku cinca lokukulu ka mahanyelo.
l Ku lulamisela ku yisa emahlweni ntirho lowu a wu nga hetisekangi.
Loko wena kumbe munhu loyi u n’wi tivaka mi lava ku pfuniwa, tihlanganisa hi riqingho ra nkitsikitsi wa ku tisunga ra tiawara ta 24 ra SADAG eka 0800 567 567.
Ku aka rixaka leri nga hava ku Tekiwa ka Vulawuri bya MfumoNdzati
vukuzenzele unnamed
Tinhlengeletano to twa miehleketo leti xeduriweke ta Khomixini ya Vuavanyisi ya Vulavisisi eka ku Tekiwa ka Vulawuri bya Mfumo ta ha ku fika emakumu, kutlula 1000 wa masiku endzhakukaloko mbhoni yo sungula yi nyikile vumboni.
Hambileswi mutshamaxi tulu wa khomixini leyi, Xandla xa Muavanyisi-nkulu Raymond Zondo a vuleke leswaku swi nga ha va na nkoka leswaku ti mbhoni tingaritingani ti nyika vumbhoni, ntirho wa khomixini leyi sweswi wu tshinerile swinene emakumu.
Leri i goza ra nkoka lowukulu leri hi tshinetaka ekusuhi ni ku ahlula xin’wana xa swiphemu leswo biha eka matimu ya xidemokirasi xa hina.
Hambiloko Muavanyisi Zondo a nga si rhumela swi kumiwa na swibumabumelo eka Phuresidente, hi nga pfumela hinkwerhu leswaku ntirho wa khomixini leyi a wu ri wa nkoka.
Eka malembe manharhu lama nga hundza, hi twile vumbhoni lebyi koxometaka swiendlo leswi hehliwaka swa vukungundzwana hi xikalo xa le henhla.
Hi twile hi mayelana na swiendlo leswi nga endla leswaku ku yiviwa ka tibiliyoni ta tirhandi eka mali ya mfumo.
Hi twile hilaha mihlangano ya mfumo yo tala na tikhamphani leti nga ehansi ka vun’wini bya mfumo swi nga tsanisiwa hi vomu hakona.Ku humelerisa erivaleni ka muhlovo, vukulu na vuenti bya ku tekiwa ka vulawuri bya mfumo a swi endle kanga exihundleni, kambe swi haxiwile eka tiko hi nkwaro.
Hi ku pfumelela vanhu va Afrika-Dzonga hinkwawo ku landzelela mafambiselo ya khomixini leyi, swi pfunile leswaku vaaki va va ni ntshembo eka xidemokirasi xa hina hi ndlela leyi hlohlotelaka mpfuleko na nkavuciva.
Tiko ri kolota ku khensa hinkwavo lava nga hoxa xandla eka ntirho wa kho mixini leyi; kusuka eka lava va lavisiseke na ku hlengeleta voxokoxoko byo tala; kufika eka timbhoni to tala leti nga nyika vumbhoni; kufika eka vatekamahungu lava va nga vika hi vurhonwana hi mafambiselo wa khomixini leyi; kufika eka magqweta lama ma nga pfuna ku nyika vumbhoni.
Hi tlhela hi kolota ku khensa lokukulu eka vanhu vo tala, lava van’wana va vona hi tshamaka hi nga va tivi, lava swiendlo swa vona swi nga pfuna ku tumbuluxiwa ka khomixini leyi.
Lava i vanhu lava va nga humesela erivaleni swiendlo leswa vugevenga leswi hehliwaka, lava va nga ala, lava va nga vulavula na ku sungula mapfhumba – havumbirhi bya le rivaleni na le xihundleni – ku herisa ku tekiwa ka vulawuri bya mfumo.
Hikwalaho ka vona sweswi hi vulavula hi ku tekiwa ka vulawuri bya mfumo eka nkarhi lowu nga hundza.
Ku tekiwa ka vulawuri bya mfumo a swi tihelelangi hi swona n’wini.
Swi herisiwile hi swiendlo swa ntirhisano swa vanhu va Afrika-Dzonga kusuka eka swiyimo hinkwaswo swa vutomi, lava tirhaka eka tindhawu to hambana hambana ku tlherisela mikhuvanene ya xidemokirasi xa hina xa vumbiwa.
Naswona swi le ka hina hink werhu ku tiyisisa leswaku mikhuva leyi a yi pfumele riwi ku endleka nakambe.
Eka malembe manharhu lawa nga hundza, hi tekile magoza yo hlayanyana ku lwisana na vukungundzwana na ku tekiwa ka vulawuri bya mfumo.
Hi vile hi ri eku akeni hi vuntshwa hi ku tikarhata tihuvo to fana na Vulawuri bya Vuchuchisi bya Rixaka (NPA), Vukorhokeri bya Maphorisa bya Afrika-Dzonga (SAPS), Vukorhokeri bya Swibalo bya Afrika-Dzonga (SARS) na tin’wana.
Hi tumbuluxile swivumbeko swintshwa, ku fana na Xiyengetsongo xo Lavisisa eka NPA ku tengisa vukungundzwana bya xiyimo xa le henhla na Huvo yo Hlawuleka ya SIU ku vuyisa mali ya mfumo leyi nga yiviwa.
Hi antswi sile vuswikoti byo lwisana na vugevenga hi ku tumbu luxa Senthara ya Nkatsaniso, leyi hlengeletaka tiejensi ta nsindziso wa nawu ku avelana vuxokoxoko na ku tirhisana ku lavisisa na ku tengisa vugevenga.
Hi cincile vurhangeri eka mabindzu lama nga ehansi ka vun’wini bya mfumo ya xiqhinga yo talanyana, naswona hi sungurile phu -rosese ya ku ma tlherisela eka xiyimo xo antswa xa swa timali na matirhelo.
Hi le ku tirheleni ku tumbu luxa modlolo wa SOE wuntshwa lowu wu nga ta kondletela nkavuciva, vutihlamuleri na vuyiseka mahlweni.Vunyingi bya ntirho lowu byi ya mahlweni.
Ku na tindhawu laha nhluvuko wu nga nonoka swinene kutlula leswi a hi swi languterile, naswona leswi sweswi swi vekiwile mahlo.
Swikumiwa na swibu mabumelo swa khomixini leyi swi ta pfuna ku tiyisa hi ndlela leyi nga kanakani siki matshalatshala lama.
Hi langutela leswaku khomixini leyi yi ta kuma yin’wana ya mitsano leyi eka sisiteme leyi yi nga pfumelela ku tekiwa ka vulawuri bya mfumo ku va kona.
Leswi swi ta hi havexerisa matimba ku teka magoza man’wana mo lulamisa.
Hambiloko hi nga vula leswaku nkarhi wa ku tekiwa ka vulawuri bya mfumo wu hundzile, a hi byi hlulangi vukungundzwana.
Vumbabva na vukungu ndzwana swa ha tele naswona swi simekiwile swi tiya eka havumbirhi bya tisekitara ta mfumo na leti nga riki ta mfumo.
Hambileswi swi nga ha vaka swi nga ri xikalo xa ku tekiwa ka vulawuri bya mfumo, migingiriko ya vuge venga yo tano yi koxa tiko ra ka hina swinene, yi tsanisa mihlangano ya ka hina naswona yi tsonisa vanhu va Afrika-Dzonga swidingo swa masungulo swo tala.
Vukungundzwana byi bihile swinene mikarhi hinkwayo, kambe byi bihe ngopfu hikuva byi xungeta ntshamiseko wa vanhu.
Un’wana a nga vulavula hi swiendlo swa manyala swa vukungundzwana lebyi nga humelela lembe leri nga hundza eka ku xaviwa ka tin hundzu na vukorhokeri leswi a swi laveka eka ku lwisana ka hina na ntungukulu wa COVID-19.
Hi teke magoza hi xihatla ku sivela vukungundzwana byolebyo, ku kuma lava nga na vutihlamuleri na ku teka magoza ehenhla ka vona.
Leswi i xitiyisiso xa vutiboheleri bya hina ku herisa vukungundzwana.
Hi tiyise swinawana swa Vutamelankwama, hi tumbuluxe Senthara ya Nkatsaniso naswona hi nyike Yuniti yo Lavisisa yo Hlawuleka xilerisoximfumo xo hambanahambana ku lavisisa swihehlo swa vukungundzwana byo yelana na COVID-19.
I rosungula eka tiko leri, hi nga hangalasa eka inthanete vuxokoxoko bya tikontiraka ta ku xaviwa ka tinhundzu na vukorhokeri ta COVID-19 hinkwato eka mavandla wa mfumo hi nkwawo.
Ku onheka loku nga end liwa eka tiko ra ka hina hi ku tekiwa ka vulawuri bya mfumo ku entile.
Switandzhaku swa kona swi ta twiwa eka malembe lamo tala lama taka.
Kambe, hi ku tirhi sana, hi sungurile ku lulamisa swilo.
Hi sungu rile ku aka hi vuntshwa na ku tlherisela eka xiyimo xa khale.
Hi nga langutela leswaku mivuyelo ya Khomixini ya Zondo yi ta tiyisa matsha-latshala lama hi ndlela leyi nga pimekiki.
Yi ta hi nyika xivandlanene xa ku hambana loku fikisaka eka swiboho na ku va ka nkarhi wo leha na nkarhi wa ku tekiwa ka vula wuri bya mfumo eka nkarhi woleha.
Ntirho wo tala wa ha ri emahlweni, naswona mi tlho-ntlho yo tala yi bo heka ku jamelaniwa na yona.
Kambe hi le ndleleni yo aka rixaka leri ri nga hava vubihi bya ku te kiwa vulawuri bya mfumo na vukungundzwana.
MISA i xikombiso xa ku humelela eka mukunguhati wa madoroba
More Matshediso
Ku kulela endyangwi ni lowu nga swela lowu rhangeriwaka hi mutswari wa xisati loyi a nga tirheku swi nga tikisa swilo kambe a swi n’wi sivelanga Vele Mukhodiwa ku va a hlongorisana ni norho wa yena wa ku va mukunguhati wa madoroba.
Mukhodiwa, loyi a humaka etikweni ra ka Luheni eka Masipala wa Thulamela eLi mpopo u kumile tidyondzo ta yena ta le henhla ta digiri ya vukunguhati bya madorobankulu na Miganga ku suka eYunivhesiti ya Venda hi 2016.
I wun’wana wa lava nga vu yeriwa hi Nseketelo wa Ejensi ya Miako ya Masipala (MISA) eka phurogireme ya Tidyo ndzo ta Lavantshwa, lowu kongomisiwaka ku kuma vutivi hi tlhelo ta mintirho na ku dyondziswiwa xikan’we na ku leteriwa ka vadyondzi va le henhla eka tidyondzo ta xithekiniki leswaku va ta tsarisiwa tanihi vanhu lava va nga ni vuswikoti.
MISA i xiyenge xa mfumo wa le xikarhi lexi kumekaka eka Ndzawulo ya Mfumontirhi sano lexi xi tumbulixiweke hi Mudyaxihi 2012.
“Endzhaku ka loko ndzi hetile matiriki hi 2018, ndzi tekile lembe rin’we ndzi ri ekaya ku enhleketa leswaku tihakelo ta Yunivhesiti ndzi ta ti hakela njhani,” Ku vula Mukhodiwa.
Hi 2010, u ti tsarisele na Yunivhesiti ya Johannesburg kambe swa timali a swi n’wi pfumelelanga leswaku a hetisa lembe ra yena ro sungula laha a nga hetelela a tshikile xikolo.
Hi lembe leri landzelaka, u ti tsariserile eka khoso ya swa Magezi eka Kholichi ya kwala mugangeni, ku nga se hela nkarhi, u swi vonile leswaku leswi a hi swa yena.
Laha a nga tllhela nakambe a sungula ku rhumela swikombelo swo amukeriwa eka tiyunivhesiti laha a ri na ku tshembha leswaku u ta kuma swipfuno swa timali.
Hi nkateko, Yunivhesiti ya Venda yi amukele xikombelo xa yena, laha a nga sungula Digiri ya ku Kunguhato wa Madoroba na Miganga hi 2012.
“Xikimi xa Mpfuno hi swa Timali eka Machudeni ya Tiko wu ndzi pfunile hi swa timali eka lembe ro sungula laha MISA yi nga ndzi nyika basari eka lembe ra mina ra vumbirhi na kona va ndzi seketerile ndzi kondza ndzi ya heta xikolo hi 2016,” a vula.
Basari yi hakerile swilaveko hinkwaswo swa tidyondzo ta yena, ku katsa mali ya tikhoso ta yena, switirhisiwa, byetlelo na swakudya.
Hi 2017 Mukhodiwa u su ngurile ntirho wa xinkadya na eka Masipala wa Hosana Albert Luthuli eka Ndzawulo ya Mfumontirhisano na Vukorhokeri bya Miganga.
“Nkarhi a wu se hundza ku va munhu a va laha a lavaka ku va kona evuton’wini.
U fanele u endla hinkwaswo hi matimba ya wena ku cinca xiyimo xa wena ni ku antswisa xiyimo xa vutomi bya wena,” Mukhodiwa a vula.
Eka nkarhi wa sweswi No ngonoko wa vadyondzi la vantshwa wa MISA wu na kwalomu ka 70 vadyondzi lavatshwa, leyi katsaka 31 wa vakunguhati va madoroba na migangal, 24 wa tiinjiniyara ta magezi, na 12 wa tiinjiniyara ta miako na van’watikontiraka na vafambisi va tiphuro jeke vanharhu .
Hinkwavo va rhurheriwile eka timasipala ku suka eka kaye wa swifundzankulu tanihi xiphemu xa phurogireme leyi.
Murhangerinkulu wo Kho mela wa MISA Ntandazo Vimba u vurile leswaku hofisi ya ye na yi twisisa swilaveko wa le henhla swa vuinjhiniyara na swikili swa vuaki bya miako laha Afrika-Dzonga.
“A hi lavi ntsena lavatshwa la nga dyondzela tidyondzo leti, kambe hi lava ku vona leswaku va na ku leteriwa loku ku amukeriwaka ematikwenimambe na kona i vadyondzi va vuswikoti lava va nga tsarisiwa,” Vimba a vula.
“Timasipala ta hina ti lava vantshwa lava va nga na viswikoti bya le henhla.
Hina vutihlamuleri lebyikulu ku va hi tlakusa no nyika vuswikoti eka mfumo wa muganga, hi vuswikoti bya hina ku endla leswaku hi nyika swikili,” a engetela .
Vatswari va fanele ku endla mfungho eka nhlawulo wa SGB
VAtSwArI VA KuMA nkarhi wa ku va na xiave lexikulu eka mafambisele ya swikolo swa mfumo hi xikongomelo xo antswisa maendlelo na ku endla leswaku swikolo swi va ndhawu yo antswa eka vana va vona.
Mihlawulo ya Huvo ya Vulawuri bya Xikolo (SGB) yi ta va kona hi Nyenyankulu na kona vatswari va kombe riwa ku va va nghenisa xa ndla leswaku va va na xi ave eka dyondzo ya vana va vona.
Mihlawulo yi ta va kona eka swikolo swa mfumo etikweni hinkwaro.
Holobye wa Tidyondzo ta Masungulo, Angie Motshe kga u vurile leswaku ntirho lowu wo hlawula i wa xiyimo xa le henhla etikweni, ehandle ka Mfumo wa miganga na mihlawulo ya tiko.
“Mihlawulo ya SGB yi pfu na ngopfu eka ku hluvukisa ka vun’winyi bya miganga.
Matirhelo ya swikolo ya ti kuma ya antswa loko va tswari va ti nghenelerisa hi xiyimo xa le henhla na ku va va na ku tsakela eka timhaka ta xikolo.”U vurile leswaku SGB ya swikolo yi na ntirho wuku lu wa ku xaxameta ku tsake la ka lava khumbhekaka ku seketela endlelo rin’we leri fanaka ra ku fikelela mi mbuyelo ya dyondzo leyi angulaka eka swilaveko swa muganga na nhluvu kiso wa ekhonomi.
SGB ya swikolo byi yime la tisekithara hinkwato ta miganga ya xikolo, ku katsa vatswari, vadyondzi si, vatirhi lava va nga dyondzisiki na vadyo ndzi.
Nkarhi wa ku tirha ka swirho swa SGB i malembe yanharhu.
Matimba ya ku rhangela swikolo Nawu wa Swikolo swa Afrika-Dzonga wu nyika vu -lawuri bya swikolo matimba ya ku rhangela tanihi rhavi ta nkoka ra xidemokirasi.
Hi ku tinghenisa eka mae ndlelo ya nhlawulo, vatswari va tiyisisa leswaku xikolo xi tirhela ku tsakela ka kahle eka vana.
Hambileswi swirho swa vulawuri bya swikolo swi nga languteriwangiki ku va va thwasile eka tidyondzo va tswari lava va nga ni vuswiko ti bya ku langutisana na tibu -ku, swa timali, vukorhokeri bya xinawu hi ku angarhela na lava va nga na ku tsakela, va nga na rirhandzu eka dyondzo, va komberiwa ku va vayimelwa kulanghwa eka nhlawulo.
v Lava khumbhekaka lava nga hlawuriwaka ku va eka SGB hi lava landzelaka: • Vatswari va vana lava nghenaka exikolweni xexo.
• Vadyondzisi exikolweni xexo.
• Swirho swa vatirhi kwala xikolweni lava va nga ri ki vadyondzisi.
• Vadyondzi lava nga xikolweni xa le xikarhi.
Xana mitirho ya huvo ya vulawuri hi yihi?
• Ku va va teka xiboho hi pholisi ya ku amukeriwa exikolweni.
• Ku va va teka xiboho xa pholisi ya ririmi leri ri faneleke ku tirhisiwa exikolweni.
• Ku va va teka xiboho hi vukhongeri lebyi faneleke ku landzelerisiwa.
• Ku va va endla vumbiwa na xitatimende xa xikongomelo.
• Ku va va endla tsalwa leri lawulaka mahanyelo ya vadyondzi leri xaxametaka tindlela ta matshinyelo.
• Mpimanyeto na mafambiselo ya timali.
• Ku bumabumela ku thoriwa ka vatirhi.
• Ku seketela nhloko ya xikolo, vadyondzisi na vatirhi lavan’wana.
Ndzawulo ya Timhaka ta Xikaya yi le ku endleni ka ndlela ya matirhelo yo vona leswaku vaakitiko a va teki nkarhi wo leha eka tilayini to leha.
More Matshediso
Ndzawulo ya Timhaka ta Xikaya yi lwa na nyimpi ya tilayini.
Hi ku ya hi Holobye wa Ndzawulo ya Timhaka ta Xikaya Malusi Gigaba, tilayini to leha a ti vangiwa hi nhlayo ya le henhla ya vanhu lava lavaka ku pfuniwa, ku pfumaleka ka ndhawu yo tihlan ganisa na vanhu lava lavaka ku pfuniwa yo ringanela, swiphiqo swa vurhangeri na ku pfariwa ka tihofisi tin’wana hi Mugqivela.
Ku ololoxa xiphiqo lexi, Ndzawulo yi le ku xopaxopeni ka matshamelo ya swa mbangu swa yona ku boha leswaku hi tihi tindhawu leti lavaka leswaku ti antswisa vukorhokeri bya tona.
“Hi ta endla ndzavisiso wo kuma ku eneriseka ka vanhu lava lavaka ku pfuniwa, hi vona leswaku senthara yo tihlanaganisa na vanhu lava lavaka ku pfuniwa yi tirha hi ku hetiseka, hi kuma swintshuxo swa vanhu lava lava -ka ku pfuniwa lava fikaka swi nga languteriwanga na ndhawu yo tihlanganisa na vanhu lavaka ku pfuniwa, no kambisisa ku koteka ka sisiteme yo tirha hi ku cincana leyintshwa, ku ololoxa sisiteme leyi tshamelaka ku nga tirhi kahle, ku tlakusiwa ka tendzo to kala ti nga tivisiwanga ta vafambisinkulu eka tihofisi ta hina, ku antswisa mafambiselo ya ntirho no tiyisisa vuhlanganisi na vanhu lava lavaka ku pfuniwa,” ku tiyisisa Holobye.
Maendlelo ya matirhelo lawa ma ta tirhisiwa tanihi ku nghenelela ka nkarhi wo koma, wa le xikarhi na nkarhi wo leha.
Holobye u hlamusele leswaku mitlhontlho leyi yi nge herisiwi hi ku nghenelela ko lulamisa hi xitshuketa, naswona u kombela vaakitiko ku va va lehisa timbilu loko ndzawulo yi ri karhi yi swi tirhisa.
“Hi tiyimisele ku endla hilaha hi kotaka hakona ku hlula eka nyimpi yo lwisana na tilayini to leha hambiloko ku ri na swiphiqo leswi sivelaka ku teka swiboho na mitlhontlho yokarhi,” ku vula Holobye Gigaba.
Loko ku nga se tivisiwa maku ngu ya matirhelo, ndzawulo yi te na xiviko xa makambelelo ku vona hilaha yi nga lawulaka kahle ku leha ka tilayini hakona no antswisa vukorhokeri bya yona.
Xiviko xi boxe tisisiteme leti tshamelaka ku nga tirhi kahle, endlelo ra mafambelo ya ntirho leri nga tirheki hi ku hetiseka na maqhinga ya vuhlanganisi lama nga katsanangiki leswi endlaka leswaku vanhu lava lavaka ku pfuniwa va nga eneriseki na ti layini to leha.Hi ku ya hi Holobye, leswi swi landzelaka swi nyanyisa xiphiqo:
■ Mafambiselo ya xiyimo xa le hansi ya tihofisi tin’wana
■ Matirhiselo ya vatirhi yo kala ma nga hetisekanga
■ Ku pfumaleka ka sisiteme yo thola■ Mafambiselo ya tilayini lawa ma nga hetisekangiki
■ Matirhiselo ya tisisiteme to tirha hi mavoko na ya xielekithi roniki yo hunguta ku nghenele la ka munhu hi nkarhi wun’we
■ Ku hangalasiwa ka tihofisi hi ndlela yo kala yi nga ringani hi ku ya hi muxaka wa vanhu
■ Vuxokoxoko byo kala byi nga ri ntiyiso bya ku herisiwa ka mapasi ya khale■ Ku pfumaleka ka swikowe to leswi kombaka tihofisi ta ndzawulo.
Ku na tihofisi ta Ndzawulo ya Timhaka ta Xikaya ta 184 ntsena leti nga eka sisiteme yo kandziyisa tintiho thwi na swi-tichi swo tirhe la swa 411 etikweni hinkwaro.
I tihofisi ta 184 ntsena leti ti rhanaka na swikombelo no tekiwa ka mapasi ya swikhadana, tipa sipoti.
Ndzawulo yi le ku antswiseni ka tiyuniti leti yisiwaka eka vanhu ta 78, naswona ya tshemba leswaku ti ta tirhisiwa etikweni hinkwaro eka hafu ya vumbirhi ya 2018.
XANA A WU SWITIVA?
Ku sukela ku tekiwa mapasi ya swikhadana hi 2013, tihofisi ta Ndzawulo ya Timhaka ta Xikaya yi nyike ku tlula kaye wa timiliyoni ta swikhadana.
Afrika-Dzonga ri na ntirho wa ku dyondzisa vantshwa
More Matshediso
Holobye wa Dyondzo ya le He-nhla na Vu leteri Naledi Pandor u vula leswaku Afrika-Dzon ga yi ta swi kota ku nyika ti basari eka vana va mindyangu ya lava nga swela na ntla wa wa vaakitiko lava holaka mali leyitsongo lava nghe naka etiyunivhesiti na le ka ti kholichi ta Dyondzo na Vule teri bya Xithekiniki na Mitirho ya Mavoko (TVET) hi 2018.
Holobye Pandor u vule leswa ku i ntirho wa tiko ku seketela mindyangu ya swisiwana na ya lava nga sirhelekangiki swinene.
A a vulavula hi nkarhi wa nhlengeletano yo nyika vuxoko xoko eka vateki va mahungu laha a vekeke erivaleni endlelo ro nyika dyondzo ya le henhla ya mahala eAfrika-Dzonga.
Holobye Pandor u tiyisise leswa ku mfumo wu vekise R7, 166 wa mabiliyoni to tatisela ku hakela tibasari ta vana va mindyangu ya swisiwana na ntlawa wa vaaki tiko lava holaka mali leyitsongo lava nghenaka etiyunivhesiti na le ka tikholichi ta Dyondzo na Vule teri bya Xithekiniki na Mitirho ya Mavoko (TVET) lembe leri.
Holobye Pandor u tiyisise leswaku R4, 581 wa mabiliyoni yi vekiwe tlhelo eka swichudeni swa le yunivhesiti leswi lulameleke, naswona R2, 585 wa mabiliyoni i ya swichudeni swa tikholichi ta TVET.
Hi 2017 mfumo wu tivisile leswaku dyondzo ya le henhla yi ta va mahala eka swichudeni leswi nga swela na leswi humaka eka mindyangu leyi holaka mu holo wa lembe hinkwawo loko wu hlanganile wu fikaka eka R350 000.
Swichudeni swi seketeriwa hi ku tirhisa xikimi xa basari lexi ndlandlamuxiweke lexi sivaka xi kimi xa khale xa mali yo lomba no va basarinyana lexi a xi nyikiwa hi Xikimi xo Pfuneta Swichudeni hi swa Timali xa Rixaka (NSFAS).
“Maavelo ya masungulo eka NSFAS yo seketela swichudeni swa mindyangu ya swisiwana na ntlawa wa vaakitiko lava holaka mali leyitsongo lava nghenaka etiyunivhesiti na le tikholichi ta TVET ma ta tlakuka ku suka eka R9, 849 wa mabiliyoni hi 2017/18 ku ya eka R35, 321 wa mabiliyoni hi 2020/21”.
“Leswi swi vula xilaveko xa nhluvukiso wa matirhelo la manene na tisisiteme leti antswisi weke eka NSFAS.
Hikokwalaho hi avele R105 wa mamiliyoni eka Rimba ra Matirhiselo ya Mali ra Themexikarhi ku pfuneta NSFAS ku tlakusa no tiyisisa vuswikoti bya matirhiselo bya yona,” ku vula HolobyeSwichudeni leswi lulameleke eka malembe hinkwawo yo dyondza leswi titsariseleke tiphurogireme ta switifikheti (mitirho ya mavoko) na Xiviko xa 191 xa rixaka eka kholichi ya TVET ya mani na mani yin’wana na yin’wana swi ta kuma basari ku hakela mali yo dyondza na switirhisiwa swa dyondza.
Ku tlakuka eka mali ya mpfune to hi 2018/19 ku ta vona leswaku 458 875 wa swichudeni swi kuma tibasari.
Kwalomu ka 50 480 wa swichudeni swa tikholichi ta TVET leswi fikelelaka swilaveko swa mpfuneto wa swa vutleketli, vutshamo na swakudya swi ta tlhela swi seketeriwa, kasi 82 600 ya swona swi ta lulamela mali ya mpfuneto wa swa vutleketli.
Holobye u vule leswaku maave lo ya mpfuneto hi swa timali lamantshwa ma languteriwa ku seketela kwalomu ka 83 200 wa swivandla swa 208 000 (40%) leswi nga kona swa lava nga ta nghena etiyunivhesiti ro sungula hi 2018.
A hi sirheleleni na ku seketela vana va hina
vukuzenzele unnamed
Siku ra Matiko ya Mi sava ra Nsirhelelo wa Vana, leri tsundzukiwaka na ku xiximiwa misava hinkwayo hi ti 03 Khotavuxika, ku veka tihlo eka timfa nelo ta vana na nhlayiseko.
Hi ku ringanela, ku tlhe la ku va Siku ra Vatswari ra Misava Hinkwayo ra UN hi siku leri fanaka, ku xixima ku tinyiketela ka vatswari na vahlayisi eka ntshamiseko wa vana.
Ndzi lava ku khensa timili yoni ta vatswari, vakokwana na vahlayisi eAfrika-Dzonga hinkwayo lava va yaka ema hlweni va teka xiave xa nkoka eka malembe ya ku kula eka vutomi bya vaakatiko lavatsongo.
Nhlohlotelo, nseketelo na nsi rhelelo lowu vana va wu ku maka eka vatswari na vahlayisi va vona swi na nkoka swongha si eka ntsako wa vumundzuku bya vona na ku humelela.Hi siku ra 01 Khotavuxika tiko leri ri sungule xiphemu xintshwa eka nyimpi ya rona yo lwisana na Khoronavhayi rasi.
Migingiriko yo tala ya ikhonomi na ya vanhu yi su ngurisile, ku katsa na ku pfu riwa hi katsongotsongo ka swikolo.Hi vurile leswaku hi teka goza ro cinca hi katsongotsongo, hi ku leteriwa hi switsundzuxo xa van’watisayense na ku rha ngeriwa hi leswi humelelaka na mikanerisano na vakhomaxiave.Eka mavhiki mo hlaya lama hundzeke, tanihiloko hi lulamiserile ku vuyela eswikolweni, hi vile na mivulavurisano yo leha na ku va ya vuenti na vatekaxiave eka xiphemu xa dyondzo.
Leswi swi leterile goza ra hina eka ntirho lowu wo nonoha no tlhontlha.Vo talanyana va vatekaxiave lava – ku katsa na vadyondzisi na vatswari – va kombisile ku vilela hi xiyimo xo lulamela eka swikolo swo tala.
Hi va twile, hi amukela ku hoxa xandla ka vona naswona hi le ku tekeni ka magoza yo tirhana na swivilelo swa vona xikan’we na swiringanyeto.Swa twisiseka leswaku va tswari vo tala na vahlayisi va na ku kanakana hi nkarhi lowu hi mayelana na ku pfuriwa nakambe ka swikolo.
Ku na xitshunxo xa leswaku vana va ta kota ku ya emahlweni na tidyondzo ta vona endzhaku ka nkarhi wo leha va nga hayi etitlilasini na le tiholweni to dyondzela eka tona.
Vanhu lavatsongo va tiyimiserile ku va eswikolweni nakambe na ku vona vanghana na vadyo ndzisi.
Kambe ku na ku chava eka vatswari, vadyondzisi na va dyondzi hi voxe.Vatswari va lava ku tiyisisiwa leswaku ku tekiwile magoza mo sivela lama faneleke ku sirhelela vadyondzi hi ku ri nganela.
Vuhlayiseki bya vaaka tiko lavatsongo kusuka eka tlhelo ra rihanyu na swa miri a hi wo kanerisana.
Hi leswi hi swi rhangisaka emahlweni swinene.Loko ha ha lulamisela ku pfula nakambe hi katsongotsongo swikolo swa hina na tindhawu ta dyondzo ya le henhla, vulawuri bya dyondzo byi tirhile hi matimba ku simeka magoza lama faneleke ya rihanyu na vuhlayiseki.
Tidokhumente leti fambelanaka na tindlela ta matirhelo ya ntolovelo ti nyikiwile swikolo hinkwaswo.
Tindlela leta matirhelo ti angarhela ti mhaka to fana na ku lulamisela na ndzetelo wa vahlahluvi, ku tshamisekisa xikombamikarhi na ku lulamisa titlilasi ku fikelela swilaveko swa ku siya mpfhukanyana exikarhi ka vanhu.Hi ya emahlweni na maendle lo yo heleketa switirhisiwa swo tisirhelela no tiyisisa ku kumeka ka vukorhokeri bya mati na mbhasiso.
Ku dyondza, loko swi sungula, swi ta humelela eka swiyimo swo tika na nhlayo leyi pimiweke hi ndlela leyi nga lulama ya vadyondzi na swichudeni.Tanihi vatswari, vadyondzi si, mitlawa ya vufambisi na mfumo, hi le ka ntwanano wa leswaku ku hava xikolo lexi nga ta pfula loko magoza mo sivela lama faneleke hinkwawo ya nga ri kona.
Ku fanele ku va na nkavuciva hi mayelana na xiyimo xa malulamelo ya xikolo xin'wana ni xin'wana.
Munhu un'wana ni un'wana loyi a tekaka xiave, ku nga va mutswari, xirho xa vufambisi bya xikolo, mudyondzi si kumbe mutirhelamfumo u fanele ku va na vuxokoxoko bya ntiyiso hi xiyimo xa malulamelo ya xikolo xin'wana ni xin'wana.
I vutihlamuleri bya hina hinkwerhu ku tiyisisa le swaku ndhawu yo dyondzela yi hlayisekile.Ndzi lava ku hluvulela vatswa ri na vahlayisi xihuku, hi ku kongoma, eka xiave lexi va nga xi teka eka tin'hweti timbirhi leti nga hundza.
Loko swikolo swi pfarile, va bohekile ku va na vutihlamuleri lebyikulu bya masiku hinkwawo eka dyondzo na ku kula ka vana va vona.
Vatswari na vahlayisi vo tala va bohekile ku pfuna vadyondzi hi ntirho wa vona wa xikolo ekaya, a swi kanakanisi ku kuma ntlangelo wa ntirho wo tika lowu endliwaka hi vadyondzisi va hina masiku hinkwawo.Loko ku pfaleriwa swi susiwile naswona vadyondzi vo tala va vuyela exikolweni, hina vatswari hi fanele ku ya ema hlweni hi teka xiave swinene eka dyondzo ya vana va hina, hambi ku nga va hi ku nghe nela ku va huvo yo fuma xikolo, ku nyiketela vukorhokeri bya hina eswikolweni kumbe ti ndlela tin'wana to pfuna.
Vatswari va nga tikatsa eka ku tinyiketela ku basisa eswiko lweni, va sungula swirhapa swa matsavu kumbe va va xi phemu xa tikomiti ta vuhla yiseki bya swikolo ta miganga.
Leswi swi nga cinca swikolo swi va "swikolo swa miganga" swa ntiyiso.Hambileswi hi nga twaka hi chuha no chava loko majaha na tintombhi ta hina va suka eka nhlayiso wa hina, hi fanele hi kuma xitiyanhlana eka ku matshalatshala man'wana ni man'wana lama ma endliwaka ku va sirhelela.Tanihi vatswari, mi hi tshembhile hi ntshamiseko na vuhlayiseki bya vana va n'wina.
I vutihlamuleri lebyi hi nga byi tekeliki ehansi.
Eka masiku ni mavhiki lama la ndzelaka, hi ta veka tihlo swi nene eka ku vuyela exikolweni.Loko hi landzelela milawu na ku landzelela magoza yo sivela – tanihi vatswari, vadyondzisi, miganga na vadyondzi hi ta hunguta nxungeto lowu va ngiwaka hi Khoronavhayirasi.Ekuheteleleni i swiendlo swa hina hi ri hexe na matshalatshala ma hina ma nhlanga nelo leswi nga ta hlayisa vana va hina.
Xin'wana ni xin'wana lexi hi nga ta xi endla lexi la ndzelaka, hi fanele ku xi endla swin'we.
Afrika-Dzonga yi ya eka levhele yavulemukisi ya 3
vukuzenzele unnamed
Phuresidente Cyril Ramaphosa u tivisile leswaku Afrika-Dzonga yi sukile yi ya eka levhele ya vulemukisi ya 3 kusukela hi 1 Khotavuxika – laha ku nga na tisekitara to tala ta ikhonomi ti pfulaka na ku susiwa ka swipimelo swo hlayanyana eka ku fa mbafamba ka vanhu.
Loko a vulavurisana na rixaka ku nga ri khale a tivisa tiko hi leswi nga ku humeleleni eka qhinga leri fambelanisiweke na nxungeto ra Afrika-Dzonga ku lawula ku hangalaka ka Khoronavhayirasi (COVID-19), Phuresidente u vula leswaku tiko ri ta va na endlelo ro hambanisiwa ku tirhana na tindhawu leti ti nga na tilevhele ta le henhla swinene ta ntluletavuvabyi na hundziselo.
Tindhawu ta nghozi ta COVID-19Tindhawu leti ti tivisiwile tanihi tindhawu ta nghozi ta vuvabyi bya Khoronavhayirasi.
Ti katsa madorobakulu lama landzelaka: Dorobakulu ra Tshwane Dorobakulu ra Joni Ekurhuleni eThekwini Nelson Mandela Bay Dorobakulu ra Buffalo Kapa.Tindhawu tin'wana leti nga kumeka ti ri ta nghozi i timasipala ta West Coast, Overberg na xifundzatsongo xa Cape Winelands eKapa-Vupeladya mbu, xifundzatsongo xa Chris Hani eKapa-Vuhumadyambu, na xifundzatsongo xa iLembe eKwaZulu-Natal.Ndhawu ya nghozi yi hlamuseriwa tanihi ndhawu leyi nga na kutlula ntlhanu wa tiphesente ta vanhu lava tluleriweke hi vuvabyi eka 100 000 ya vanhu kumbe laha mitluletavuvabyi yintshwa yi tlakukaka hi ku hatlisa.
Ku tirhana na xitsongwatsongwana etindhawini leti, mfumo wu fanele ku simeka miphalalo ya le henhla leyi nga kongomisiwa eka ku hunguta nhlayo ya mitluletavuvabyi yintshwa.“Hi le ku simekeni ka magoza yo antswisiwa yo langutisisa, vulawuri bya mitluletavuvabyi na malawulelo.
Hi ta veka xipano xa nkarhi hinkwawo wa vatirhi va ntokoto eka ndhawu ya nghozi yin'wana na yin'wana,” ku vula Phuresidente.Xipano lexi xi ta katsa ti epidemiyolojisi, vatirhi va swa mindyangu, vaongori, vatirhi va swa rihanyo va le miga ngeni, vativinkulu va swa riha nyo ra vaaki na vukorhokeri bya swa vutshunguri bya xilamulelamhangu xa rihanyo, hi ku seketeriwa hi vativinkulu va le Cuba.“Hi ta hlanganisa ndhawu ya nghozi yin'wana na yin'wana na vukorhokeri byo kambela, miako ya nhlambulo, miako yo tiveka wexe, vutshunguri, mibedo ya xibedhlele na ku landzelerisa ku hlangana.“Loko swi fanerile, xiphemu xihi kumbe xihi xi nga tlheriseriwa eka tilevhele ta vule mukisi ta 4 kumbe 5 loko ku hangalaka ka ntluletavuvabyi swi nga lawuleki hambiloko ku ri na miphalalo ya hina naswona ku ri na nxungeto wo tala eka miako ya hina ya swa rihanyu,” a vula.Nongoloko wa tindhawu ta nghozi wu ta langutisisiwa endzhaku ka mavhiki mambirhi man'wana na man'wana ku ya hi ku hangalaka ka xitsongwa tsongwana lexi.
Ku pfula ikhonomiKu simekiwa ka levhele ya vulemukisi ya 3 leyi sunguleke emasungulweni ya Khotavuxika, swi khumbe ku vuyela eku tirheni ka tisekitara to tala ta ikhonomi, ti languteriwa ku landzelela milawu yo tika ya swa rihanyo na ya ku siya mpfhukanyana exikarhi va nhu.
Vatirhelamfumo vo tala va vuyerile emitirhweni hi ku fambisana na milulamiselo ya Nawu wa Rihanyo na Vuhla yiseki bya le Ntirhweni na hi ku leteriwa hi Ndzawulo ya Vatirhelamfumo na Vulawuri, hi ku tirhisana na tindzawulo letin'wana hinkwato leti nga eka mfumo.
Milawu na tipulani ta ndhawu ya ntirhoTanihiloko tisekitara to tala ta ikhonomi ti pfula, mfumo wu ta tshembela eka mitwanano ya vaaki na vatirhinkulu hinkwavo ku lulamisa hi swivangelokulu swa nxu ngeto eka ndhawu ya ntirho na ku hlangana exikarhi ka vatirhi na vaaki.
“Hikokwalaho hi ta va hi karhi hi hetisisa milawu yo hlayanyana ya tisekitara naswona hi ta lava khamphani yin'wana na yin'wana ku tumbuluxa pulani ya ndhawu ya ntirho va nga si pfula nakambe," a vula.
Hi ku ya hi tipulani leti, tikhamphani ti ta dinga ku simeka magoza ya mbhasiso na ku siya mpfhuka nyana exikarhi ka vanhu na switirhisiwa; va ta dinga ku hlahluva vatirhi loko va fika siku na siku, ku hlambu la lava va nga vaka va tluleriwile hi vuvabyi na ku va lulamisela ku kambe riwa.“Va dinga ku pfuna hi ku lava lava va hlanganeke na vona loko vatirhi va kambe riwile va kumeka va ri na yona.
Hikokwalaho ka ku nga sirhelelekangi, vatirhi hikwavo lava va nga na malembe ya le henhla ka 60 hi vukhale na lava va nga na mavabyi yo godzombela yo fana na vuvabyi bya mbilu, vuvabyi bya chukela, vuvabyi byo godzombela byo hefemula na mfukuzana va fanele ku tshama ekaya,” ku vula Phuresidente.
Vatirhi lava va kotaka ku tirhela emakaya va fanele ku pfumeleriwa ku endla tano.Hi ku ya hi magoza lama, vuhumelerisi hinkwabyo, vucelamigodi, vumaki, vu-korhokeri bya swa timali, vukorhokeri bya xiphurofexinali na bya mabindzu, thekinoloji ya mahungu, vuhlanganisi, vukorhokeri bya mfumo na vukorhokeri bya swihangalasamahu ngu, swi ta pfuriwa kusuke la hi 1 Khotavuxika.
Ku su ngurisa hi vuntshwa loku faneleke na malulamiselo ya swiphemuphemu swi ta dinga ku simekiwa eka ndhawu yin'wana na yin'wana ya ntirho.
“Tiholisele na nxaviselo wa vanhu swi ta pfuriwa hi ku hetiseka, ku katsa switolo, mavhengelexiphaza na vaxavisi vo ka va nga ri va ximfumo.
Mabindzu ya xielekitironiki ya ta ya emahlweni yi tshama yi pfurile.
Tisekitara tin'wana leti a ti pfuriwile eka nkarhi lowu nga hundza, ku fana na vurimi na swihlahla, vukorhokeri bya gezi na mati, vukorhokeri bya swa vu tshunguri, ku endla swakudya na ku endla swimakiwa swa nsivelamavabyi, swi ta tshama swi pfuriwile hi ku hetiseka,” a vula.
Migingiriko ya xiikho nomi ya nxungeto wa le henhla a yi pfumeleriwiMigingiriko ya xiikhonomi ya nxungeto wa le henhla yi tshama ya ha tshimbisiwile.
Leswi swi katsa leswi landzelaka:
• Mavhengele yo xavisa swakudya swo swekiwa, tibara na tithavhene, handle ka ku heleketa kumbe ku teka swakudya.
• Vurhurhelo na tendzo to haha ta laha tikweni, handle ka tendzo ta bindzu, leti ti nga ta va kona eka masiku lama nga ta tivisiwa.
• Tikhomferense, swi endleko migingiriko yo hu ngasa na swa mitlangu .
• Vukorhokeri byo tihla yisa, ku katsa swa mi sisi na vukorhokeri byo sasekisa.
Ku fambafamba ka vanhu na ku xavisiwa ka byalwaVanhu va ta kota ku tiolola nkarhi wun'wana na wun'wana esikwini, ntsenaloko leswi swi nga endliwi hi mitlawa.
Xinawana xo tshimbisa ku fambafamba ka vanhu xi ta susiwa.“Xihoko xi nga xavisiwa ku ya nwela ekaya ehansi ka swipimelo swo tika, hi masiku lama vekiweke naswona ku ringana ti awara leti pimiweke.
Switi viso eka mhaka leyi swi ta nyikiwa loko hi hetisisile mikanelo na sekitara leyi hi swipimelo swo hamba nahambana,” ku vula Phu residente.Ku xavisiwa ka swimakiwa swa fole swi ta tshama swi tshimbisiwile eka le vhele ya vulemukisi ya 3, hikwalaho ka mixungeto ya rihanyo leyi fambelanaka na ku dzaha.“Tinhlengeletano ti ta tshama ta ha tshimbisiwile, handle ka mikosi leyi vaka na vanhu vo ka va nga hundzi 50 kumbe tinhlengeletano endhawini ya ntirho eka swiko ngomelo swa ntirho,” a vula.
Langutelani ku tlaku ka eka mitluletavuva byi Phuresidente Ramaphosa u vula leswaku, hi ku lulamisela ntlakuko lowu languteriweke eka mitluletavuvabyi ya COVID-19 etikweni, kwalomu ka 20 000 wa mibedo ya swibe dhlele yi, naswona yi le ku tirhisiweni nakambe eka timhangu ta COVID-19, na 27 wa swibedhlele swa nkarhinyana swi le ku aki weni etikweni.
“Swin'wana swa swibe dhlele leswi swi lulamerile ku amukela vavabyi va Khoronavhayirasi.” Phuresidente u vula leswaku mfumo wu amukela ntirho lowu wu yaka emahlweni wu endliwa hi vatirhelamfumo, ngopfungopfu lava va nga rhanga emahlweni eka ku lwisana na COVID-19.“Vuhlayiseki bya vati rhi hinkwavo, ku katsa vatirhelamfumo, i mhaka yo vilerisa eka hina.
Hi ta ya emahlweni hi endla matshalatshala hinkwawo ku nyika switirhisiwa swa nsirhelelo wa munhu yena n’wini ku tiyisisa vuhlayi seki bya vanhu hinkwavo loko va ri entirhweni.“Lexi xi rhangaka ema hlweni eka hina i ku hu nguta swivandlanene swa ntluleto wa xitsongwa tsongwana na ku tumbuluxa mbangu wo hlayiseka wa vanhu hinkwavo,” a vula.
Switsundzuxo leswi faneleke ku landzeleriwa ku sivela ku tluleriwa hi vuvabyi bya Khoronavhayi-rasi.
»Tshama ekaya swinene hilaha u kotaka hakona.
»Tsundzuka ku siya mpfhukanyana exikarhi ka vanhu »Ambala xipfalaxikandza xa wena »Hlamba swandla swa wena hi xisibi hi ku hetiseka.
Hlamba endzhaku ka swandla swa wena, exikarhi ka tintiho na le hansi ka min’wala.
Hlamba swandla swa wena hi xisibi nkarhi hinkwawo loko u nga si dya na le ndzhaku ka loko u humile u ya eka ndhawu ya mani na mani.
»Khubumeta nomu wa wena hi thixu loko u khohlola na ku entshemula.
Papalata ku khoma xikandza hi swandla swo thyaka mikarhi hinkwayo.
Loko u fanerile, tiyisisa leswaku u hlamba swandla swa wena hi xisibi hi ku hetiseka kusungula.
»Lava mpfuno wa swa vutshunguri loko u nga titwi kahle.
Swikombeto swa ntolovelo swa COVID-19 emirini swi katsa ku khohlola, ku huma marhimila, ku hisa miri na ku heleriwa hi moya.
Loko u ri na xin'wana xa swikombeto leswi, lava mpfuno wa swa vutshunguri hi ku hatlisa.
Ku kuma vuxokoxoko hi vuenti hi ku fonela riqingho ra xilamulelamhangu ra 24 wa tiawara Vandla ra Rixaka ra Mavabyi mo Tlulela eka 0800 029 999 kumbe u nghena eka www.health.gov.za na www.nicd.ac.za
2021 yo antswa eka maAfrika-Dzonga hinkwavoMavhiki lamo sungula ya lembe a ma tika eka maAfrika-Dzonga hinkwavo.
Vukuzenzele Unnamed
Ntungukulu wa khoronavhayirasi wu nyanyile, ku ri na mitlule-tavuvabyi leyintshwa leyi tlakukaka hi ku hatlisa swi-nene naswona yi ri ehenhla swinene kutlula leswi a swi ri xiswona eka nkarhi lowu nga hundza.
Swibedhlele swi le hansi ka ntshikele-lo lowukulukumba tani-hileswi vanhu vo tala va dingaka vutshunguri.
Loko tisekitara tinyingi ti kotile ku tirha nakambe eka tin'hweti to talanyana.
Swi ta teka nkarhi eka ikhonomi ku hlakarhela na le ka mitirho leyi lahlekeke ku va yi tlhela yi kumeka hi vuntshwa.
Ta-nihiloko lembe ra ha sungula, mindyangu yo tala ya ha twa switandzhaku swa ntungu-kulu lowu eka vutomi na vutihanyisi bya yona.Sweswi misava yi le ku ngheneni eka lembe ra vumbirhi ra ntunguku lowu wa khoronavhayirasi.
Eka Afrika-Dzonga, tanihi le ka matiko manyingi emisaveni hinkwayo, lembe ra 2021 ri ta tlhontlha kutlula mpimo.
Gandlati lera vumbirhi ra mitluletavuvabyi ya COVID-19 ri nga ha landzeriwa hi magandlati man'wana, leswi swi nga ta xungeta havumbirhi bya rihanyu ra vanhu va ka hina na nhlakarhelo wa ikho-nomi.Swi ri karhi swi tika tanihi-leswi lembe ri nga ta va xiswona, ndza tiyisa leswaku hi ta wu hlula ntungukulu lowu kutani hi veka tiko ra ka hina hi ndlela yo tiya eka ndlela ya nhlakarhelo.Vutitshembi bya mina byi huma eka vanhu va Afrika-Dzonga.
Loko ndzi languta hilaha maAfrika-Dzonga va anguleke hakona eka nkitsinkitsi lowu kusukela hi xikandyana lexi xitsongwa tsongwana lexi xi fikeke haxona etibuweni ta ka hina, a ndzi na ku kanakana leswaku hi na nkondzelelo, vutikhomi na vuswikoti bya ku hlula vuvabyi lebyi.Hakunene a ku ri na leswi pfumeleriweke, kambe vunyingi lebyikulu bya maAfrika-Dzonga byi twi-sise xidingo xa swipimelo eka mfambafambo na migingiriko ya vona, naswona byi landzelele swinawana leswi hi bohekeke ku swi veka.
Hambi ku ri swa nkoka swi-nene kutlula ku landzelela, maAfrika-Dzonga vanyingi va byarhe vutihlamuleri bya vona vini na bya van'wana, va landzelela switsundzuxo eka timhaka to fana na ku siya mfphuka exikarhi vanhu, va ambala xipfalaxikandza na ku hlamba swandla.Naswona laha hi kayiveleke kona, hi ndlela yo khomisa tingana, hi vonile swi-tandzhaku.
Sweswi ha tiva hi mayelana na mixungeto ya tindhawu leti pfalekeke na tinhlengeletano leti nga tala vanhu, hi ku nga ambali swipfalaxikandza na ku nga siyi mpfhuka kusuka eka van'wana.Leswi swi hlola leswinene elembeni leswa ha taka.
Sweswi hi tiva swo tala swinene hi mayelana na vuvabyi lebyi na hilaha ku siveriwaka hakona ku hangalaka ka byona.
Naswona hambileswi ku nga na leswi munhu a nga swi vulaka 'nkarhalo wa ntungukulu' a hi tiyimiselangi switsongo tanihi maAfrika-Dzonga ku endla leswi swi dingaka ku endliwa.Tanihiloko hi landzelela hambi hi ndlela ya vurhonwana swinene magoza yo sivela ya masungulo, hi ta tlhela hi simeka pfhumba ra nsawutiso wa xintshungu.
Tanihiloko vanhu vo tala va ri karhi va sawutisiwa, ha-vumbirhi hi ta ponisa vutomi na ku hunguta hi ndlela leyi yaka emahlweni nxungeto wa mitluletavuvabyi eka vanhu va rixaka hinkwavo.Ku kuma swisawutisi swo enela hi ku hatlisa hilaha swi kotekaka hakona na ku tiyisisa leswaku swi fikelela vanhu lava va swi dingaka swi ta va xin'wana xa swintirhwana leswikulukumba swa lembe.
Leswi swi ta va swi tlhontlha swinene tanihileswi tiko rin'wana na rin'wana emisaveni ri lavaka ku kuma mphakelo lowu pimiweke wa swisawutisi.
Kambe hi le ku tirheni hi matimba na vatirhi-sani eka mabindzu, vatirhi na vaaki lava nga na ku tsakela kun'we ku endla leswi swi humelela.
Hi le ku tirheni eka matlhelo yo tlala ku kuma swisawutisi, ku katsa na hi ku tirhisa xitirhisiwa xa COVAX xa misava hinkwayo, pfhumba ra Yuniyoni ya Afrika na hi ku tirhisa mivulavurisano ya hina vini na vamaki va swisawutisi.Loko hi tirhisana ku hlula ntungukulo lowu, hi ta dinga ku tirhisana ku aka hi vuntshwa na ku hundzuluxa ikhonomi ya hina.
Hi na ha-vumbirhi bya vuswikoti na hi-seko ku hlohlotela nghingiriko wa ikhonomi, ku kurisa ikho-nomi ya hina na ku tumbuluxa mitirho.
Na ku endla tano exikarhi ka ntungukulu.Timali ta mfumo ti le hansi ka ntshikelelo lowukulu, sweswi swi nyanyisiwa hikwalaho ka ndhurho wa angulo wa hina wa swa rihanyu eka COVID-19 na magoza ya mphalalo wa vanhu na ikhonomi lama hi ma vekeke ku pfuneta mabindzu na miti leyi nga swela.
Nkhanyano wa ikhonomi wu tlhela wu vula leswaku mali ya xibalo yi ehlile hi ndlela yo tivikana.
Ku na swiphemu swin'wana swa ikhonomi leswi swi nga ta teka nkarhi wo leha swinene ku hlakarhela hikwalaho ka xikoxo xa misava hinkwavo xa le hansi hi ku angarhela na swipimelo eka tendzo ta matiko ya misava.Leswi hi swona swi endlaka hi dinga ku va na maendlelo mantshwa na ku kongomisa eka makungu ya hina ya ku aka ikhonomi hi vuntshwa.
Hi ndlela yo tivikana, Kungu ro Aka hi Vuntshwa na Nhlakarhelo wa Ikhonomi leri hi ri tiviseke hi Nhlangula n'wexemu ri simekiwile eka ntwanano wo angarhela exi-karhi ka vatirhisani va vaaki eka magoza lama dingiwaka ku aka hi vuntswha ikho-nomi leyi.
Leswi swi vumba masungulo yo tiya ya ntirhi-sano lowu tirhaka kahle lowu wu tswongaka eka swipfuno, vuswikoti na matimba kusu-ka eka swiyenge hinkwaswo swa rixaka.Hi le ku voneni ka leswi hi tindlela leti endlekaka to hambanahambana.
Tanihi xikombiso, hi vile hi ri eku tirhisaneni na vanyikatimali lava nga riki va mfumo na mihlangano ya nhluvukiso ya matikonyingi ku lulamisa tiphurojeke ta swimakiwakulu eka swiyenge swo fana na vutleketli, vutshamiso bya vanhu, mati na vuhlanganisi bya swa tiqingho.
Hi ku tirhisa Nkwama wa Swimakiwakulu tanihi yin'wana ya tindlela leti, hi le ku hluvukiseni ka timodlolo to nyika timali ta tiphurojeke leti ti tswongaka eka swihlovo swo hlayanyana eka havumbirhi bya tisekitara ta mfumo na leti nga riki ta mfumo.
Leswi i swa nkonka swinene hi nkarhi lowu timali ta mfumo ti nga tsongahala.Xihlohloteri xa Mitirho xa le Hofisini ya Phuresidente i xikombiso xin'wana xa xinakulobye lexi nga eku tirheni.
Ku twisisa leswaku swi ta teka nkarhi leswaku ku kula ka ikhonomi ku hundzuka mitirho ya sekitara leyi nga riki ya mfumo, hi si-mekile xihlohloteri xa mitirho ku sungula ku tumbuluxa swivandlanene swa mitirho sweswi.
Nongoloko lowu wu le ku tirhisanisiweni kusuka eka Hofisini ya Phuresidente, kambe ku le ku simekiweni hi tindzawulo ta mfumo to hambanahambana na swiyenge swo hambanahambana.
Hi ku tirhisa nongoloko lowu, vakhume va migidi va vanhu lava nga tirhiki va kota havumbirhi bya ku hola na ku dyondza tanihileswi wu nyikaka vukorhokeri bya swa vanhu bya nkoka.Hi nkarhi, nongoloko lowu wu ta katsa xiphemu xa 'ku thoriwa ka vanhu', laha hi nga ta tirhisana na vatekaxiave xa vanhu ku thola vanhu eka migingiriko yo hambanahambana kusuka eka nsirhelelo wa swakudya, kufika eka ku tirhana na madzolonga yo ya hi rimbewu ku antswisa vutshamiso lebyi nga riki bya ximfumo leyi yi hoxaka xandla eka ku vuyerisa vanhu hinkwavo.
Ntirho lowu hinkwawo wu le ku tiyisisiweni hi nkongomo wa vurhena eka miantswiso liya ya ikhonomi leyi yi nga va na nkongomo lowukulukumba eka ku kula.
Leswi swi katsa ndlandla-mukiso wa vuswikoti byo endla gezi, ku endla tinhla-luko ta hina ti tirha hi ku hatlisa na ku va leti phikiza-naka, ku antswisa mfikelelo wa netiweke yo chipa, na ku antswisa mikarhi yo heta ku phurosesa tilayisense ta swa mati, ta swa vucelamigodi na tin'wana.
Matshalatshala lama ma le ku tirhisanisiweni na ku vekiwa tihlo hi hofisi ya mina na Vutamelankwama bya Rixaka.Ku na swo tala leswi fanele-ke ku endliwa elembeni leswa ha taka.
Naswona a hi fane-langi ku kanakana leswaku hi ta boheka ku jamelana na mitlhontlho leyo tika yo tala.Kambe hi kombisile leswaku, tanihi rixaka, ha swi kota ku humelela loko hi tirhisana eka ku hlongorisa xikongomelo xo fana.Loko hi tsundzuka leswaku, na loko hi tirhisa vun'we bya hina, hi ta tiyisisa leswaku 2021 yi tisa rihanyu ro antswa na vutomi byo antswa eka vanhu va ka hina hinkwavo.Ndzi mi navelela leswinene eka lembe lerintshwa.
Ku kurisa n’wana loyi a nga na switshetshela
Allison Cooper
Hambiloko swi nga ha va xihlamariso eka ndyangu ku thumba leswaku n’w ana u na switshetshela, u nga vumba ntwisiso, rirhandzu na ku amukela mbangu lowu n’wana wa wena a kulaka eka wona na ku tshemba eka vuswikoti bya yena bya ku humelela.
Hi ku ya hi Nhlangano wa Switshetshela wa Afrika-Dzonga, vatswari va nga vilerisiwa hi mayelana na vumundzuku bya n’wana wa vona na ku kuma switshetshela swi tika ku swi amukela kumbe ku vula-vula hi swona.
U nga titwa u hlundzukile, u tshikelelekile, u nga enerisekangi na ku tivona nandzu, kambe u nga kota ku hlula matitwelo lama na nchavo hi ku tidyondzisa hi mayelana na xiyimo lexi.Switshetshela i mbhulo wa ku va na mitlumbeko leyi vuyelelaka, leyi yi humelelaka loko ku ri na ku humesiwa ka gezi loku nga tolovelekangiki ebyongweni.Hikwalahokayini n’wananga?Ku twisisa switshetshela na leswaku hikwalahokayini mitlumbeko yi humelela a swi hlamuseli leswaku hikwala-hokayini leswi swi humelela eka n’wana wa wena.Eka kwalomu ka 66% ta timhangu, xivangelo lexi tumbeleke xa switshetshela a xi tiveki.
Leswi swi vuriwa switshetshela swa xivangelo lexi nga tivekiki.
Eka timhangu leti nga sala, swivangelo leswi tumbeleke swi nga kumeka, leswi swi tivekaka tanihi switshetshela leswi nga na swi-kombeto.
Ku nga va na muxaka wa swivangelo leswi tumbeleke swo tanihi ku vaviseka ka le nhlokweni, loku ku nga humelelaka eka malembe hi vukhale wahi kumbe wahi; ku vaviseka eku velekiweni, ko tanihi ku pfumaleka ka moyatenga hi nkarhi wa ku velekiwa, milombyana ya ku hisa miri, mpfimbabyongo, mpfimbo wa nkuva wa byongo kumbe ximungwamungwana xa vutsongwana; mikavanyeto kumbe mikandzingano ya mpfuvelaseleni kumbe bayokhemikali.Dokodela u ta lawulela mirhi hi ku ya hi malembe hi vukhale, xiyimo xa le mirini na muxaka wa mitlumbeko leyi n’wana wa wena a nga na yona.
Tsundzuka, murhi wo lwisana na milombyana a wu horisi switshetshela, kambe eka swiyimo swinyingi, wu ta hunguta mbuyelelo na ku tika ka mitlumbeko.Switsundzuxo swin’wana hi ku kurisa n’wana loyi a nga na switshetshela:
• Lemukisa n’wana wa wena hi xiyimo lexi.
Vana va vutsongwana bya kwalomu ka malembe manharhu va nga kota ku twisisa leswaku byongo bya vona byi lawula miri.
Vana lavakulunyana va fanele ku nyikiwa nhla-muselo yo angarhela swi-nene.• Tivisa maxaka ya le kusuhi na vanghana va n’wana wa wena, vadyondzisi na tio-fixiyali tin’wana ta xikolo leti nga na vutihlamuleri.
• Tiyisisa leswaku n’wana wa wena u kuma nhlahluvo wa vutshunguri wo angarhela hi phurofexinali leyi nga thwasa, ngopfungopfu nyu-rolojisi.• Hlamusela hi ku tshikelela vuswikoti bya n’wana wa wena na nghingiriko wihi kumbe wihi lowu wu nga ta antswisa vutiamukeli byakwe, nkoka wakwe na vutitshembi byakwe.
• Tiyisisa leswaku ku na vulanguteri bya munhu lonkulu eka migingiriko yin’wana, yo tanihi vuhlamberi.• Tiyisisa leswaku mirhi ya kumeka naswona yi nwiwa nkarhi na nkarhi tanihilaha yi lawuleriweke hakona.• Nyika swiendlo swa nkarhi hinkwawo leswi kungu-hatiweke swa ku wisa ko ringanela, miphamelo ya swakudya leyi ringaneri-siweke yinharhu hi siku na vutiolori bya nkarhi na nkarhi.• Loko u ri karhi u hlamusela mitlumbeko tirhisa marito lama n’wana wa wena a nga ta ma twisisa.• U nga pfuki u pfumelele n’wana wa wena ku tirhisa mitlumbeko tanihi nxangu ya ku tihumesa eka mitirho ya le kaya ya siku na siku kumbe ku amukela vutihla-muleri.
Loko vutomi byi ku nyika xikwavava, xi byale
Amukelani Chauke
Ndzawulo ya Vurimi ya Kapa-Vupela dyambu yi fambisa nongonoko lowu wu pfu naka van’wamapurasi lava ntshwa na lava se va kota ka ku tiyimela hi endlelo ra nseketelo kusuka eka siku ro sungula – loko va dinga mpfuno hi timali leti nyiki waka – kufikela loko va kota ku tiyisa emahlweni.
Nongonoko wa Nseke telo na Nhluvukiso wa Van’wamapurasi wu pfu nile vanhu lavatsongo vo fana na Wayne Mansfield (33) wo huma ePaarl, loyi a sukeleke eka ku tirha tanihi n’waximawusa xa malume wa yena eMakete wa Kapa hi nkarhi wa yena wa ku nghena xikolo kufikela eka ku rhumela ematikweni ma mbe swikwavava swa yena n’wini leswi a swi rimaka eka xinsin’wana lexi a xi lombisiweke.
Khume ra malembe lama nga hundza, loko a ri na n’wamabindzu wa 23 wa malembe hi vukhale, Mansfi eld u arile xivandlanene xa ku tirha epurasini leri a xava eka rona swikwavava ku ya swi xavisa.
Ku tlhandleke riwa leswaku a ri lontso ngo naswona a nga ri na tsakelo eka vurimi.
Hambiswiritano, swile mbana hi ku famba ka nka rhi, u cince miehleketo ya yena loko a vona ku laviwa ka makete loku tlakukeke ka swikwavava.
“Nakambe ndzi vone leswaku van’wamapurasi a va endla leswi van’wa swimawusa a va ri eku swi endleni – a va paka xitoko xa vona vinyi kutani va xi xavisa emakete wa Kapa.
Ndzi lemukile leswaku ku nga ri khale a ku nga ha vi na makete wa kahle wa hina van’waswimawusa,” a vula.Kwalomuya ka 2013, n’wamapurasi wa le ndhawi ni ya ka vona u pfumerile ku dyondzisa Mansfield ntirho kutani a n’wi lombisa 12 wa tihekitara ta misava.
Hi 2015, a kota ku rhu mela ematikweni mambe kwalomu ka 31 wa tithani ta swikwavava naswona hi 2016, nhlayo leyi yi tlakukile hindlela yo tivikana kufika eka 168 wa tithani.
Hikwalaho ka ku dyondzi siwa ntirho na mpfuno lowu kumekeke eka Nongonoko wa Nseketelo na Nhluvu kiso wa Van’wamapurasi le swi swi n’wi endleke a kuma mali ya nhlayiso ya Nongo noko wa Nseketelo wa Vuri mi byo Angarhela (CASP) hi 2015, u kotile ku dzima timisu kutani a hluka tanihi n’wamapurasi.
Ku aka vuswikoti bya van’wamapurasiNongonoko wa Nseketelo na Nhluvukiso wa Van’wamapurasi wu kongomisa eka ku aka vuswikoti bya miganga na vanhu hi un’weun’we lava a va pfumatiwile emikarhini leyi nga hundza, ngopfu ngopfu vadyandzhaka va Mpfuxeto wa Misava.
Mulawuri wa phurojeke ya vukorhokeri bya nseketelo wa nhluvukiso wa vurimi eka Ndzawulo ya Vurimi ya Kapa-Vupeladyambu Shaheed Martin u vule leswaku nongonoko lowu wu pfunile van’wamapurasi ku va va tiyisa emahlweni.
“Hi pfuneta van’wamapu rasi kusukela emasungu lweni.
Leswi swi vula leswaku hi va pfuna hi endlelo ra swikombelo ku fikelela timali leti nyikiwaka ta nhlayiso naswona xikan’wekan’we loko swi pasisiwile, hi va pfuna hi matirhiselo na matshovelelo,” a vula.
U hlamusele leswaku ndzawulo yi teka endlelo ro angarhela naswona yi nyika mpimo hi vutalo wa vuko rhokeri bya nseketelo wa vurimi, ku katsa na nseketelo wa swimakiwakulu.
“Hi na vativi va ikhonomi naswona endzhaku ka swona va ta nyika n’wamapurasi mifikelelo wa timakete xikan’wekan’we loko se va kota ku tiyimela,” a vula.
NHI i nthamuko kuya eka nhlayiso wa rihanyu lowu antswisiweke
vukuzenzele unnamed
Holobye wa Rihanyu Dok Aaron Motsoa ledi u vula leswaku Nawumbisi wo Hundzuluxa wa Ndzindzakhombo wa Rihanyu wa Rixaka wu ta antswisa risima ra nhlayiso wa rihanyu eAfrika-Dzonga.
Motsoaledi a ri eku vu lavuleni ku nga ri khale eka nhlengeletano yo nyika vu xokoxoko eka van’wamaphe phahungu laha a ri eku andla leni ka Nawumbisi wo Hu ndzuluxa wa NHI na Na wumbisi wo Hundzuluxa wa Swikimi swa Vutshunguri.
Nawumbisi lowu wu ta khulela ndlela ya mfikelelo wo tala wa nhlayiso wa riha nyu hi NHI.
Nawumbisi lowu i nkandzi yiso wa mpfapfarhuto wa nawu.
Milawumbisi yo tala yi pfapfarhutiwa hi ndzawu lo ya mfumo ehansi ka xile riso xa holobye loyi a fane leke.
Nawumbisi lowu wu fanele ku pasisiwa hi Khabi nete wu nga si rhumeriwa ePalamende.
Ku andlariwa ka Milawumbi si leyimbirhi swi vula leswa ku Afrika-Dzonga yi le kusu hi hi goza rin’we ku fikelela nhlayiso wa rihanyu ra vanhu hinkwavo leswi swi vulaka leswaku NHI ku nga ri khale yi ta va nawu.
NHI i sisiteme yo nyika timali leyi yi nga ta tiyisisa leswaku vaakatiko hinkwavo va Afrika-Dzonga va nyikiwa nhlayiso wa rihanyu lowu lavekaka swonghasi, swi nga ri na mhaka xiyimo xa vona xa ku thoriwa na vuswikoti bya vona ku hoxa xandla ka swa timali ko kongoma eka nkwama.
Motsoaledi u vule leswaku mfumo wa wu tiva hindlela yo vava ntiyiso wa leswaku vanhu van’wana va tshemba swoleswo hambiloko ku nga si vulavuriwa hi mayelana na NHI, ku na xidingo xa ku lunghisa sisiteme ya nhlayi so wa rihanyu ya mfumo leyi tsekatsekaka kusungula.
U vule leswaku mfumo wa swi vona swiphiqo swa risima ra xiyimo xa le hansi na mpfu maleko wa matirhelo lama nga tlangisiki swipfuno eka sisiteme ya nhlayiso wa ri hanyu ya mfumo.
Kungu ra Nhluvukiso ra Rixaka, ku vula Motsoaledi, ri swi kombisile hindlela leyi nga kanakanisiki na leswaku eka ku simeka NHI, risima ra xiyimo xa le hansi xa nhlayiso wa rihanyu naswona ndhu rho lowu nga kona wa nhla yiso wa rihanyu swi dinga ku lulamisiwa.
Loko mihundzuluxo ya Mi lawumbisi leyi yi ri karhi yi jekajekisaniwa, ndzawulo yi ta simeka mune wa tiphuro jeke ta NHI leti ti nga ta katsa rihanyu ra le xikolweni, riha nyu ra le miehleketweni, va yimani lava nga na vuyimana lebyi pfilunganeke eka 22 wa swibedhlele leswi khumbeka ka na onkholoji (ntivonkuku makaxitshumba), hi mpfuno wo kongoma wa Gauteng na KwaZulu-Natal, hitlhelo ku ri karhi ku nga honisiwi swi fundzakulu leswin’wana.
Nakambe Motsoaedi u vule leswaku ndhurho wa nhlayi so wa rihanyu lowu nga riki wa mfumo a wu fikeleleki eka vaakatiko vo tala, laha khale ka Muavanyisinkulu Sandile Ngcobo a thoriweke hi Khomixini ya Mphikizano ku endla vulavisisi bya ma kete eka ndhurho wa nhlayiso wa rihanyu lowu nga riki wa mfumo.
“Mihundzuluxo leyi hi yi andlalaka yi endleriwa ku nyi ka mphalalo lowu dingekaka swonghasi eka vavabyi lava tikumaka va ri emaxangwini ya swa timali yo tivikana,” a vula.
Motsoaledi u vule leswaku hundzuluxo wo sungula wa Nawumbisi lowu wu ta herisa tihakelo to hakerisana.
Tihakelo to hakerisana swi vula leswaku xikimi xi hakela xiphemu xa bili leyi mupha keri – ku nga va xibedhlele kumbe dokodela loyi a nga riki wa mfumo – a yi koxaka muvabyi.
Timali letin’wana hinkwato ti fanele ku hake riwa hi muvabyi kusuka exi khwameni xa yena.
Marhuda ya ntoho laha Afrika-Dzonga
Vukuzenezele Unnamed
Holobye wa Rihanyo Dr Joe Phaahla u tiyisisile leswaku Marhuda ya ntoho ya kumekile laha Afrika-Dzo nga hi nkarhi wo burisana na vahangalasi va mahu ngu sweswinyana ePitori, eGauteng.
U vurile leswaku u kumile xiviko kusuka eka Vukorhokeri bya Rihanyo bya Rixaka bya Tilaborotari (NHLS) xa leswaku va tiyisisile Marhuda ya ntoho laha Afrika-Dzonga hi ku tirhisa swikambelo swa laborotari.
Xitsongwatsongwana xi kumeke eGauteng ni le KapaVupeladyambu.
Marhuda ya ntoho hi ntolovelo i mavabyi yatsongo lama vonakaka ku fana ni ntshwa vusiku kumbe swilondza enhlongeni.
Hi ntolovelo i byitsongo no va na nhlayo ya mafu ya 1%.
Vuvabyi endzhaku byi vikiwile ematikweni ya Afrika yo fana na Nigeria, Democratic Republic of the Congo, Central African Republic na Ghana hi malembe yosungula ya vo2000.Ku kumeka ka xitshuketana ka ntungu ku rhangeriwile hi nhlayo ya le henhla eEurope na UK leyi rhangeke hi ku tlula 700 wa timhangu, Spain na ku tlulanyana 500, yi land zeriwa hi Jarimani, Portugal na Furwa.
Holobye u vurile leswaku Vandla ra Rixaka ra Mavabyi yo Tlulela (NICD) ra karhi ku dyondzisa va vatirhi va rihanyo hi ku tirhisa inthanete ku kota ku vona vuvabyi leswaku swikambelo swa laborotari swo lulamela swi nga endliwa.“Vuvabyi byi hangalaka ntsena hi ku khumbana ka le kusuhi, leswi vulaka leswaku u nge byi kumi hi kuva eka mareni rin’we na munhu loyi a nga na byona,” ku vurile Holobye.
Holobye Phaahla u tiyisile MaAfrika-Dzonga leswaku Marhuda ya ntoho a hi xitsongwatsongwana lexi nga si tshamaka xi voniwa nkarhi lowu hundzeke naswona vativi va sayense va na vuxokoxoko mayelana na xona.
Mutshamaxitulu wa Komiti yo Tsundzuxa Vaholobye (MAC) hi COVID-19 na xirho xa Vurhangerinkulu xa NHLS, Phurofesa Koleka Mlisana, u te Marhuda ya ntoho i vuvabyi lebyi hi mikarhi yotala byi kumekaka eCentral na Northern Africa lebyi tivekaka byi nga ri na nghozi.
Vuvabyi bya endemiki i xiyimo lexi hakanyingi xi kumeka eka vanhu vo karhi kumbe eka ndhawu yo karhi.
U vurile leswaku ku na ku yelana exikarhi ka Marhuda ya ntoho na swibundwana leswitsongo.
“Ku na misawutiso na vutshunguri byi nga kona bya Marhuda ya ntoho.
Vuvabyi byi tikomba hi swikoweto swo fana na swa mikhuhlwani na Legionnaires.
Xilo xa nkoka i ku munhu loyi a taka a huma hi le ka dokodela swa olova ku n’wi hlahluva naswona xa nkoka swa tika ku tluletana, a swi fani na xitsongwatsongwana xo hefemulelana, hikuva lexi i xo khumbana.
U nga xi kuma ntsena loko wo khumbana hi ku kongoma na munhu loyi xi nga n’wi khoma,” a vula tano.
Legionnaires i muxaka wa vuvabyi byo tika bya nyumoniya.
Phurofesa Mlisana u boxe leswaku ku landzelerisa ku khumbana swi na nkoka eka xiyimo lexi kutani Ndzawulo ya Rihanyo yi taya mahlweni yi endla tano.
U tiyisise MaAfrika-Dzonga leswaku miako ya Laborotari yi na switirhisiwa swo ringanela leswi nga kotaka ku langutisisa ku tluletana kuntshwa loku nga humelelaka.
– SAnews.gov.za
Tiko ra hina ri rilela vutomi bya vantshwa lebyi lahlekeke eka khombo ra le thavhenini ya le Enyobeni
Vukuzenzele Unnamed
Mavhiki mangarimangani lama hundzeke mindyangu ya le ndhawini ya Scenery Park ehandle ka East London, yi kumile mahungu lama mutswari un’wana na un’wana a khongelaka ku ka a nga pfuki a ma twile.
Va byeriwile leswaku 21 wa vana va vona va kumiwile va lovile, ethavhenini.
N’wana lontsongo a ri na 13 wa malembe ntsena.
Vulavisisi bya maphorisa eka khombo byi ya mahlweni hi xihatla.
Ku ya emahlweni ka kahle ka vulavisisi, Masipala wa Buffalo City wu le ku langutisiseni loko thavhene yi nga tlulanga nawu na wun’we wa masipala.
Miehleketo na swikhongelo swa hina swi katsa mindyangu leyi nga ku xanisekeni ku fikelela ku amukela khombo ro chavisa leri nga vulavulekiki.
Hi khensa Mfumo wa Xifundzakulu xa Kapa-Vuxa ku va wu pfuna mindyangu leyi khumbekeke, xikan’we na AVBOB leyi tinyiketeleke ku pfuna mindyangu ku lahla.
Hambiloko milawu yo fanela yi hlela leswi humeleleke ku tiyisisa leswaku nawu wu teka xiave eka vatwisiwa ku vava, ku na mbhurisano lowu hi lavaka ku va na wona tanihi tiko.
I xiphiqo xa ku nwa byala hi vana va malembe ya le hansi.
Mikandziyiso na swinepe leswi hoxiweke eka swa leswi vitaniwaka tlangu wa ‘pens down’ endhawini liya vusiku byebyo swi komba vantshwa va tsakile va karhi va bananisa mabondhlele ya byala.
Votala va vona eka swinepe va languteka va ri lavantsongo.
Nhlayo ya vantshwa kusuka eScenery Park va byerile va vuteki bya mahungu leswaku va vone hungu ri rhendzeleka eka inthanete ya vuhangalasamahungu ya vanhu, ro nyikiwa byala bya mahala eka hinkwavo lava yeke etlangwini vusiku byebyo.
Ku engeteleka ka ku amukela hi vaaki ka ku nwa byala hi vantshwa i xiphiqo lexikulu etikweni laha vanhu vo tala lava nwaka byala va nga ntlawahatiwa hi Nhlangano wa Rihanyo wa Misava leswaku i swidakwa.
Ku tirhisiwa ka byala hi majaha na vanhwana swi fambelanisiwa na ku kavanyeta matirhelo, ku papalata ku dyondza, ku vaviseka ko fambelana na byala, miehleketo yo tisunga no ringeta, na matikhomelo ya khombo.
Hi fanele ku hlangana ku lwisana ni vubihi lebyi vutleleka vantshwa va hina malembe ya vona yo tsakisa ya vutomi, no va endla leswaku va va mahlonga ya xihoko.
Tanihi mindyangu swi vula leswaku hi fanele ku va na mimbhurisano yo pfuleka no tshembeka mayelana na byala no veka mindzilikano.
A swi le nawini eka vana lava nga ehansi ka malembe ya 18 ku nwa xihoko.
Tanihi vatswatsi hi fanele ku papalata swiendlo swo fana na ku rhuma vana vatsanana ku ya hi xavela xihoko kumbe ku tinyiketela ku xavela vantshwa lava xihoko.
A hi ro sungula hi hlangana ni khombo ro tani ro fana na leswi humeleke eScenery Park vhiki leri hundzeke.
Vuxaka bya swivangelo exikarhi ka thavene ya le Enyobeni, khombo ra le ka ndhawu ya vatswatsi yo hungasela kona nivusiku ya Throb eDurban hi 2000, na khombo ra le thavenini ya Osi eKhayelitsha hi 2015, hileswaku swisimekiwa leswi a swi xavisela vana lavantsongo xihoko.
Ntlakuko wa le henhla wa swisimekiwa leswi tlulaka nawu i xikombiso xo hluleka ka nawu eka xiave xo tiyisa malawulelo.
Ehansi ka Nawu wa Tiko wa Xihoko, vinyi va swisimekiwa leswi nga na maphepha yo xavisa xihoko a va fanelanga ku xavisela un’wana na un’wana loyi a nga ehansi ka malembe ya 18 xihoko.
Va fanele ku teka magoza yo twisiseka ku tiyisisa leswaku un’wani na un’wani loyi va n’wi xaviselaka xihoko u na malembe lama nga ringanela.
Hi kombela miganga ku tirha na nawu ku tiyisisa leswaku tithavhene, ndhawu yo xavisela byala yo ka yi nga ri enawini, tindhawu ta vuhangasi na vaxavisi lava tlulaka nawu swi fanele ku kuma nxupulo.
Hi vitana maphorisa ya hina ku nghenelela ku tiyisa nawu lowu alelanaka na ku xavisa xihoko ekusuhi na swikolo no engetela ku languta vaxavisi va xihoko ku tiyisisa leswaku xihoko a xi le ku xaviseriweni ka vana lavantsongo.
Ntiyiso wun’wani hileswaku xihoko i xin’wana xa swibalekelo eka vantshwa emigangeni laha swivandlanene swo hlayiseka na tindhawu ta mitlangu ya malembe ya vona ti nga titsongo.
Muganga wa Scenery Park wu kombisile nkayivelo wa mitlangu, dyondzo na switirhisiwa swin’wani swa nhluvuko eka vantshwa, leswi endlaka leswaku va tinghenelerisa swinene eka ‘ku jikajikela ethavenini’.
Ekuhumeleleni ka khombo, muganga wu humesele ehandle leswaku a ku na timbala ta mitlangu, tilayiburari ta miganga kumbe tisenthara ta vatshwa eScenery Park.
Tanihi mfumo wa tiko, xifundzakulu na miganga hi fanele ku hlamula xikombelo xa muganga lowu na yin’wana miganga hi ku ndlandlamuxa tindhawu ta vuhungaselo to tala, switirhisiwa, tiphurogireme, na tiphurojeke ta vantshwa va hina etindhawini leti sweleke exifundzeninkulu.
Vatirhisanikulobye va vuhungasi tanihi mabindzu ya miganga ya fanele ku pfuna hi nseketelo.
Tanihi miganga hi fanele ku tirha na Tiforamu ta Maphorisa ya Miganga, na mihlangano ya miganga na tihuvo ta vufambisi bya swikolo no tlanga xiave xo vonaka evuton’wini bya vana va hina no tiyisisa vuhlayiseki bya vona na rihanyu lerinene.
Tanihiloko va vula hi ndhavuko wa XiAfrika “Swi dinga muganga ku kurisa n’wana”.
A hi tirheni swin’we ku sirhelela vumundzuku bya kahle bya vana va hina eka ku hlakatiwa hi xihoko na swidzidziharisi na khombo ra swona.
A hi tirheni swin’we ku tiyisisa leswaku vanhu lava rhangisaka bindzulo ku tlula vutomi bya vana va hina a va pfumeleriwi ku xavisa.
Naswona a hi endleni xikombiso xa kahle eka vuxaka bya hina na xihoko.
Hi nga vi vanhu lava hlayisaka vana va hina ntsena, kambe hi va vahlayisi va vana va vaakelani va hina.
Mfumo wu fikelerisa mpfuno eka mindyangu
Dale Hes
Leswi ku nga na ku tlakuka ka xiyimo xa mahanyelo, mfumo wu tirha hi khinkhi ku hunguta ndzhwalo wo tikeriwa hi swa timali loku nga kona eka MaAfrika-Dzonga ntsena hi ku tirhisa ku nga katsiwi ka xibalo eka swixavisiwa swo karhi.
Ku nga katsiwi ka xibalo ku kongomisi we eka ku rhula ndzhwa lo eka mi ndyangu leyi hola ka mali leyitsongo leyi tirhisaka mpimampima wa le henhla wa miholo ya yona eka swi makiwa leswi tirhisiwa ka endyangwini.Swixavisiwa leswi nga katsiwangiki xibalo a swi na xona Xi balo xa Minxavo (VAT) xa tiphesente ta 15 lexi katsiweke eka swona.
Swi kongomise ku pfuna MaAfri ka-Dzonga ku hlayisa mali.
Ku na 19 wa swakudya swa nkoka leswi ku nga katsiwa ngiki VAT eka swona.
Leswi swi katsa: mavele, xitampa, rhayi si, xinkwa xa buraweni, mihandzu, matsavu, nhlampfi na mandza.
Ku tatisela eka swona, swixavisiwa swo fana na dizele, petirolo na phara-fini xikan’we na vukorho keri byin’wana lebyi katsaka ndhawu ya vutshamo yo hakerisa rhente, vutleketli byo tirhisa xiporo na gondzo na vukorhokeri bya swa dyondzo naswona a swi katsiwi eka VAT.
Hi Nyenyanyana mfumo wu tivise leswaku wu ta tlakusa VAT ku suka eka tiphesente ta 14 ku ya eka tiphesente ta 15.
Mfumo wu tlhele wu tekela enhlokweni leswaku mindyangu leyi nga swela swinene yi ta va ehansi ka ntshikilelo wa swa timali swinene.
Ku antswisa ku tlakuka ka xiyimo xa mahanyelo, Holo bye wa swa Timali, Nhlanhla Nene u thorile phanele leyi nga ta nyika swibumabumelo hi mayelana na swixavisiwa swa le mindyangwini swo tatisela leswi naswona swi nga ta kala swi nga katsiwi xibalo.
Endzhaku ko endla ndzavisi so wo enta no tinhlanganisa na vaaki, phanele yi bumabume la leswaku swixavisiwa swo tatisela swi engeteriwa eka nongoloko.
Leswi swi katsa;
• Xinkwa xo basa• Mapa yo basa• Fulawuri• Tiphede• Yunifomo ya xikolo• MalerhiPhanele yi tlhele yi hlohlote la Vutameri bya Timali ta Tiko ku vona leswaku ku vuyerisa hinkwako ka ku nga katsiwi ka xibalo ku ya eka vaxavi ematshan’weni ya vamaki.
Phanele yi tlhele yi buma bumela tindlela tin’wana to tlhela ti pfuna mindyangu ya swisiwana hi ku tirhisa ku ti yisisiwa ka minongonoko ya mfumo yo fana na nseketelo wa swakudya, ku nyikiwa ka tiphede ta mahala na midende ya vaakitiko tanihi tindhawu leti mfumo wu tirhisaka mali ti nga tlakuka.
Holobye Nene eka Vho tivhoti ya yena ya mpimanye to u vule leswaku mfu mo wu fanele wu tirha ku vona leswaku swisiwana swa swisiwana a swi hlaseriwi swinene hi ku tlakuka ka mpimo wa VAT.
Sithibe a hanya vutomi bya kahle swinene na vumpfahenhla.
Galoome Shopane
Lerato Sithibe i wansa ti loyi a hanyaka na vumpfahenhla.
I wa tinyungubyisa hi nhlonge ya yena a ri karhi a nga pfume leli mavonelo yo khuma ya le tlhelo ku n’wi hlamusela.
“I swa nkoka ku va vanhu vo fana na mina ku nga pfumeleli vanhu van’wana ku hlamuse la vuvona bya vona.
Ambala nhlonge ya wena hi manyunyu hikuva u endliwe hi ndlela yo hlawuleka,” ku vula yena.
Sithibe (28) wo huma eKroon stad eFree State u hlamusela leswaku xiyimo xa yena i xo teke la laha munhu a nga na nhlayo leyi hungutekeke ya muhlovo wa melanini leyi vumbiwa ka eka nhlonge, misisi na/kumbe mahlo.
“A hi murhi kumbe swikanyani tanihilaha vanhu va ehleketaka hako na.
Hi vanhu ku fana na munhu un’wana na un’wana.” Sithibe u endla swilo swotala.
I n’wambhurhi loyi a tirhisaka fexeni ku tisa lemukiso hi mayela na na vumpfahenhla, naswona u tlhela a va mugingirikela-vaaki tiko eka vanhu lava hanyaka na vutsoniwa eFree State.
U vule leswaku u kulele eka ndyangu lowu nga na rirhandzu lowu nga kalangiki wu endla a titwa a hambanile kumbe a nga rhandziwi ngopfu hikwa laho ka ku va a ri na vumpfahenhla.
“A ndzi nga swi twisisi leswaku hikokwalaho ka yini muhlovo wa nhlonge ya mina a wu hambanile na wa van’wana vanhu, hiko-kwalaho ka yini nkarhi wun’wa na na wun’wana loko ndzi ya ehandle vanhu a va ndzi vitana hi mavito yo godela no ndzi languta tanihi xita-xifamba.”Nhlekulo lowu a wu fambisa na na vumpfahenhla wu endle Sithibe a khensa swinene ndyangu wa yena, a va ndhundhuzela eka ku va a ri wansati wo tiya no titshemba loyi a nga yena na muntlha.
Kun’wana ka ku humelela loku Sithibe a tinyungubyisaka hakona ku katsa ku va a ve Miss Free State Albinism 2018 no va a hlawuriwile tanihi un’wana wa vaphikizani va xiyenge xo hete lela va Vhiki ra Face of Free State Fashion Week 2018.
Leswi Mhawuri ku nga N’hweti ya Lemukiso wa Vumpfahenhla, Sithibe u vule leswaku u ta va a tsakilenyana ku vona vanhu votala lava nga na vumpfahenhla va humela erivaleni no endla swilo swo hlamarisa eka indha sitiri yo van’wambhurhi na le ka tisekithara tin’wana .
Sithibe a hanya vutomi bya kahle swinene na vumpfahenhla.
Xana vanhu lava nga na vumpfahenhla va nga tihlayisa hi ndlela yini ke?
• Papalata ku va edyambyini hi mika leyi miseve ya dyambu yi hisaka swinene (Awara ya kaye nimpundzu na awara ya nharhu nindzhenga).
• Ambala swiambalo leswi sirhelelaka, swihuku swo sirhelela dyandyu leswi anameke na tihembhe ta mavoko yo leha leti nga na tikholoro.
• Tirhisa mafurha yo tola lawa ma sirhelelaka eka dyambu eka tindhawu hinkwato leti kongomaneke na rona laha swi kotekaka, ku nga va SPF 30, tlhela u tola endzhaku ka tiawara timbirhi loko u ri edyambyini.
• Endzela dokodela wa wena nkarhi na nkarhi ku ya kamberiwa mahlo na nhlonge.
• Ambala manghilazi yo sivela dyambu loko u ri edyambyini.
Ku tsarisa vukati bya ndhavuko swi sirhelela mindyangu
Dale Hes
Laha Afrika-Dzonga, vukati bya ndhavuko bya amukeleka eka mindhavuko na ndzhaka.
Hambiswiritano, i swa nko ka ku lemuka leswaku vukati lebyi byi fanele byi endliwa hi ndlela ya kahle na hi nawu leswaku timfanelo ta nuna xikan’we nan nsati ti sirheleleka.
Mufambisi wa swa nawu eka Khomixini ya swa Timhaka ta Ndzingano wa Rimbewu, Marissa van Niekerk u hlamusela vukati bya ndhavuko na timhaka ta nkoka leti vanhu va faneleke ku ti tekela enhlokweni.
Vuk: Xana vukati bya ndhavuko hi byihi?MvN: Vukati bya ndhavuko ku twananiwa hi byona hi ku ya hi mintolovelo na mati rhiselo lawa hi ndhavuko ku hanyiwaka hawona exikarhi ka MaAfrika-Dzonga.
Vuk: Hi yihi milawu leyi vukati lebyi byi faneleke ku yi landzelela?MvN: Vukati bya ndhavuko byi lawuriwa hi Nawu wo Tekela Enhlokweni Vukati bya Ndhavuko wa Nomboro ya 129 wa 1998.
Swilaveko leswi landzelaka swi fanele ku fikeleriwa:
■ Swirho hi swimbirhi swi fanele swi pfumelelana ku tekana.
■ Varingani hi vambirhi va fanele va va ehenhla ka malembe ya 18, handle kaloko vatswari kumbe vahla yisi lava nga enawini va nyika mpfumelelo loko wun’we kumbe swirho hi swimbirhi swa ha ri va tsongwana.
■ Vukati byi fanele byi tsari siwa eka Ndzawulo ya swa Timhaka ta Xikaya ku nga se hundza tin’hweti tinha rhu ku endlela ku sirhelela varingani, vana na swirho swa ndyangu loko ku tshuka ku va na ku hela ka vukati kumbe rifu.
■ Loko ku tsarisiwa vukati, varingani va fanele va yisa tikhopi ta mapasi ya vona na ntwanano wa ndzovolo (loko wu ri kona).
Ku fanele ku va na mbhoni yin’we ku suka eka ndyangu wun’wana na wun’wana.
■ Nuna loyi a lavaka ku tinghenisa eka vukati bya ndhavuko bya vumbirhi na wansati wun’wana u fanele a endla xikombelo eka huvo.
■ Vanhu lava nga xiphemu xa vukati bya xilungu va nge tinghenisi eka vukati bya ndhavuko.
Nawu wa swa Timhaka ta ku Tekeriwa Enhlokweni ka Vukati bya Ndhavuko wu boxa leswaku swirho hi swimbirhi swi na timfanelo to ringana eka vukati tanihi nuna na nsati.
Vuk: Hi swihi swiphiqo leswi nga tshukaka swi va kona eka vukati bya ndhavuko?MvN: Ku nga tsarisiwi swi nga vanga swiphiqo leswikulu swinene.
Ku tsarisa swi nyika vumbhoni bya leswaku vukati byi kona, naswona ku kombi sa leswaku vukati byo kala byi nga tsarisiwanga byi kona swa tika.
Leswi swi ta va na ntshikelelo eka vuswikoti bya huvo ku sirhelela timfanelo ta varingani loko ku hela vukati, vu dya ndzhaka bya mufi na timfanelo ta vana na swirho swa ndyangu.
Mhaka yin’wana leyi nga tshukaka yi humelela hi leswaku swirho eka vukati bya ndhavuko hi mikarhi yotala a swi koti ku hamba nisa ku hela ka vukati na ku nga ha tshami swin’we.
I swa nkoka ku swi veka erivaleni leswaku i huvo ntsena leyi nga na mfanelo yo herisa vukati.
Varingani lava tekaneke lava nga ha tshameki swin’we swi nga ri swa ximfumo va nge vuyeriwi hi milawu ya xinawu leyi lawulaka ku herisiwa ka vukati.
Hinkwaswo leswi u faneleke ku swi tiva hi mayelana na bindzu ra B&B
Dale Hes
Xana u lava ku tiendlela mali hi ku nyika vu tshamo eka vapfhu mba, u va nyika ku tshama ka kahle swinene loko va endzele ndhawu ya ka n’wina ke?
Ma bindzu ya Byetlelo na Mfi hlulo (B&B) hi man’wana ya tindlela to vuyerisa swinene yo hundzuka n’wini wa bi ndzu eka indhasitiri ya swa vupfhumba.
Laha i hinkwaswo leswi u faneleke ku swi tiva hi mayelana no tisungulela B&B ya wena n’wini.
Xana B&B i yini?Hi ku ya hi Khansele yo Si yanisa swa Vupfhumba ya Afrika-Dzonga, tiB&B ti nyika vutshamo lebyi nga riki bya ximfumo swinene lebyi nga na vukorhokeri lebyi pimiweke le byi nyikiwaka emutini wa mu nhu wo karhi.
Kamara yin’wana na yin’wana yi na ku tirhisiwa switirhisi wankulu swa vuhlambelo swo hlawuleka, naswona mfihlulo wu fanele wu katsiwa eka tihakelo ta vutshamo.
Ku ta tisela kwalaho, Ku basisiwa ka kamara ku fanele ku endliwa siku rin’wana na rin’wana ra ku tshama ka muyeni.
Byetlelo na Mfihlulo byi nga va na nhlayohenhla ya makamara ya vaendzi manharhu.
Loko u ri na makamara yo hundza lawa, kutani bindzu ra wena ri fanele ri hlamuseriwa tanihi yindlu ya vaendzi.
Hi tihi tiphurosese leti u faneleke ku hundza hi le ka tona leswaku u ta sungula B&B ya wena n’wini?Goza ro sungula leri u faneleke ku ri teka i ku ya eka masipala wa muganga wa ka n’wina ku ya endla xikombelo xa mpfu melelo wa maavelo ya ndhawu ku tirhisa yindlu ya wena tanihi bindzu ra vutshamo.
Swi nga lava u kuma mpfumelelo ku suka eka vini va tindlu lava u akelaneke na vona no hayeka switiviso swo tivisa vaaki loko vo tshuka va lava ku ala.Loko u kume mpfumelelo eka masipala, swi ta laveka u fikelela swilaveko swa nawu swo karhi.
Swilo swa nkoka ku swi tekela enhlokweniNdhawu – Ndhawu ya bindzu ra byetlelo na mfihlulo ra wena i ya nkoka swinene.
Loko u tshama eka ndhawu leyi nga kokeki ri -noko ra vapfhumba, kutani swi ta tika ku humelela eka bindzu ra wena.
Swa Timali – Vupfhumba byi humelela hi tinguva swinene, kutani u fanele u va na mali yo ringanela leyi u yi vekeke ku ku pfuna hi mikarhi ya lembe leyi bindzu ri tsotsombaka.
Ku endla B&B ya wena yi tiveka – Indhasitiri ya vutshamo yi na mphikizano swinene, kutani swi ta lava u tirhisa nkarhi na mali yotala eka ku endla B&B ya wena yi tiveka.
Swi ta lava u anakanya hi tindlela ta vu tumbuluxi to navetisa bindzu ra wena.
Ku kuma vuxokoxoko hi xitalo, fonela Khansele yo Siyanisa swa Vupfhumba eka nomboro ya:011 895 3000.
Vainjhiniyere va vantshwa va kuma vuleteri bya matirhelo eku akeni magondzo
vukuzenzele unnamed
A ku na kamara ya ku dyondzela yo a ntswa ya muinjhini yere loyi a ha ku sungulaka ntirho ku fana na ndhawu ya vumaki leyi nga na ritshuri na ku nga ringanani yi thle la yi heleketiwa hi michi ni ya mpongo na vavanuna na vavasati lava xiririkaka minyuku va tiyimisele eka ntirho wa vona.
Thabiso Dladla na Sumay Maharaj i vainjhiniyere vo pfuneta va kwala ndhawini (ti-ARE) lava va dyondza ka mitirho na maendlelo ku suka eka vatirhikulobye eka gondzo ra N2 leri nga eku Antswisiweni exikarhi ka Mthunzini na eMpangeni eRibuweni ra N’walungu ra KwaZulu-Natal.
“Hi tirha mitirho leyi fana ka na ti-ARE.
Hi endla swika mbelo, hi endla vupimi, hi endla swileriso swa vupfuni, swileriso swa le ka ndhawu na ku va hi hlamula swivutiso swin’wana na swin’wana swa vuinjhiniyere leswi hi swi ku maka kusuka eka mukontira ka,” ku vule Dladla.
Maharaj loyi a sunguleke eka phurojeke leyi hi Mhawuri 2016, naswona khale a tirha na na ku lulamisa tiphevhu mente na ku endla vuhla nganisi bya magondzo hi ti khomputara ePort Elizabeth eka Senthara ya Vuswikoti ya SANRAL, u vule leswaku se u dyondze tidyondzo to tala ta nkoka hi mpfhuka a rhurhela en'walungu.
“Ndzi dyondze hi xiheri hilaha vuinjhiniyere bya vuaki byi enteke hakona na hilaha hinkwaswo swi hlanganaka kun’we ku endla leswaku swilo swi tirha.
A hi ku endla ntsena tidizayini ta tiphevhumente.
I ku langu tisana na miako, mphomiso na ku endla swa vuhlanganisi hi tikhomputara.
Kahlekahle i ku dyondza ku hlanganisa swilo endhawini yin’we na ku endla leswaku swi tirha,” a vurile.
Dladla u ti kume a ri eka phurojeke leyi kwalomu ka khume ra tin’hweti endzhaku ka loko a nghenile eka nongo noko wa valeteriwa kusuka eka SANRAL.
U tsake ngopfu ku tikuma a ri karhi a tirha eka phuro jeke leyi ya ku tlhontlha leyi a yi hlamuselaka tanihi leyi yi hambanekehambaneke na ku katsaka na mabiloho ya nga ri yangani na tiphayiphi leti khulukisaka mati ehansi ka magondzo.
“Ndzi tikume ndzi ngheni sa xandla eka swikambelo na ku pfuna mukontiraka laha a lavaka ku vekiwa erivaleni eka leswi dirowiweke.
Loko swi ta eka mitirho ya misava, hi tlhela hi endla swikambelo eka tinhundzu leti tiyeke xi kan’we na switirisiwa leswi nga ehansi ka vuhlanganisi bya gondzo.
Sweswinyana ha ha ku sungula ku endla ntirho wo hlanganisa swiribyana na sandi swi nga leswi hi le ku tirhiseni ka BTB naswona hi endla swikambelo swa miti -rho hinkwayo leyi tirhiweke hi mukontiraka,’ a vurile.
Sumay u vule leswaku ku tirha eka phurojeke leyi swi ta na mithlontlho ya swona.
“Ndzi ehleketa leswaku mhakakulu hi leswaku hofisi ya ku dizayina magondzo yi tirha ku hambana na ndhawu ya vuaki.
Mikarhi yin’wana ku na ku kanganyiseka ka fambelo ra mahungu, ngo pfungopfu eka thlelo ra swo dirowa, na tidirowingi leti nga hetisekangiki na swin’wana swo fana na swona.
Hi swona swi endlaka leswaku swi va na nkoka leswaku vatirhi va vuinjhiniyere va va kona eka ndhawu ya vuaki ku hlamula swivutiso leswi hinkwaswo,” ku vule Sumay.
Vadyondzi kusuka eka swikolo swa le matikoxikaya va kuma ku pfuneka
More Matshediso
Ndzawulo ya Dyondzo ya le Hansi yi sime kile nongonoko lowu nga ta vuyerisa vadyondzi vo tala kusuka eka miganga ya le matikoxikaya lava tidyondzo ta vona ti nga ta xiyimo xa le hansi.
Phurojeke ya Mpfuno wa Dyondzo ya le Matiko xikaya (REAP) i nongonoko wa malembe manharhu lowu wu nga ta sungula ku tirha kusuka hi 2018 kufika hi 2021 ku va ku langutisisiwa loko xigava lexi xo sungula xi ta ti rha, naswona yi languteriwe ku vuyerisa kwalomu ka 188 wa swikolo eAfrika-Dzonga hi nkarhi lowu.
Ndzawulo yi tshemba leswaku leswi swi ta ngheni sa xandla eku antswiseni ka xiyimo xa ku dyondza na ku dyondzisa eka tindhawu ta kusuka ematikoxikaya.
Nongonoko lowu eka nkarhi wa sweswi wu le ku ringetiweni eka tidisitiriki timbirhi eka swifundzakulu swinharhu swa le matikoxi kaya leswi swi nga tirhiki kahle.
Leti tikatsa Tidisitiri ki ta le Ribuweni ra Vuxa bya Alfred Nzo na OR Tambo eKa -pa-Vuxa, Tidisitiriki ta ILe mbe na UMzinyathi eKwa Zulu-Natal, na Tidisitiriki ta Sekhukhune na Mopani eLimpopo.
Mulawurinkulu wa Vua ntswisi na Nsimeko wa Kha rikhulamu eka Ndzawulo ya Dyondzo ya le Hansi Seliki Tlhabane, u vurile leswaku ndzawulo yi thorile vantshwa va kwalomu ka 750 lava nga na metiriki leswaku va va Vapfuneti eka Dyondzo ya le swikolweni swa le Matiko xikaya.
“Va kume vuleteri lebyi nga ta va pfuna ku tirha mitirho leyi va averiweke yona.
Va ta rhumeriwa eka mitlawa ya le hansi na leyi nga exikarhi nyana leyi katsaka tigireyidi ta 1 ku ya fika eka 4,” u hla muserile.
Vapfuneti va Dyondzo ya le Matikoxikaya va languteriwa ku pfuna hi migingiriko ya tidyondzo yo hambanaha mbana, ngopfungopfu ku antswisa tinhlayo, vuswikoti byo tsala na ku hlaya.
“Leyi i ndlela yin’wana yo nyika vantshwa matimba kusuka eka tindhawu leti ikhonomi yi nga ehansi hi nhluvukiso wa vuswikoti na ntokoto wa ntirho,” ku vule Tlhabanea.
U vurile leswaku Vapfuni va Dyondzo ya le Matikoxikaya va languteriwa ku hunguta ndzhwalo lowu vadyondzi si va swikolo va le matiko xikaya va nga na wona hi ku va pfuna eka migingiriko yo engetela ya tidyondzo ku fana na ku langutisisa titlila bu ta mitirhokaya, titlilabu ta tinhlayo, titlilabu ta ku hlaya, titlilabu ta vutshila bya vu tumbuluxi na tiphurojeke ta vurimi.
Nhloko ya Xikolo Ntombi kayise Mkhize wa Xikolo xa le Hansi xa Ozwathini endha wini ya le Nodwengu eka disitiriki ya Ilembe u tshe mba leswaku nongonoko lowu wu ta pfuna vadyondzi vo hlaya va yena lava va ti keriwa ku hlaya na tinhlayo.
Xikolo xa yena xi na kwalo mu ka vadyondzi va 387 kusuka eka Gireyidi R ku fika eka 7 lava va tsariseke lembe leri.
“Vadyondzi va hina vo tala va huma eka mindyangu leyi yi rhangeri waka hi vana kasi van’wana va le hansi ka vuhlayisi bya vakokwa wa vona.
A va na vanhu lava nga va pfunaka hi mitirhokaya kumbe ku va hlohlotela ku hlaya, naswona leswi swi swi endla leswaku va tsandzeka ku tirha kahle etlilasini,” u hlamuserile.
“Xiphiqo xin’wana hi leswa ku vadyondzi va hina lava va nga le ka ntlawa wa le hansi va dyondzisiwa tidyondzo hinkwato hi Xizulu kutani loko se va ya emahlweni eka ntlawa wa le xikarhinyana va fanele va cinca ku ya endla tidyondzo to tala hi Xinghezi, leswi swi endla leswaku va va na ku tikeriwa, hi ndle la yaleyo swi va ntlhontlho lowukulu ku va va tolovela.”Hi nkarhi wa ndzingeto, hi ta pimanyisa nkhumbo na ku humelela ka wona hi ku landzelerisa na ku pima nko ka wa nongonoko wa REAP .
Hi tlhele hi tsarisa vukorho keri bya tsevu wa swichudeni leswi thwaseke tidyondzo ta swona tanihi hi Vafambisi va Phurojeke.
Va ta va va ri eka disitiriki yin’wana na yin’wa na leyi ngheneleke Vafambisi va projeke va ta tlhela va hi pfuna ku landzelerisa na ku pima nkoka wa nongonoko.
Malembe mambiri lama nga hundza, hi vile na Nhlenge letano ya Dyondzo ya le Ma tikoxikaya yo sungulasungu la eka ntlawa wa dyondzo ya masungulo.
Eka nhlengele tano leyi, tidyondzo to tala tikombisile nkoka wa leswa ku.
Eka mitlhontlho leyi nga kona leyi swikolo swa le ma tikoxikaya swo tala swi hla nganaka na yona i ku ka yivela ka vadyondzisi ngo pfungopfu va Metse na Saye nse.
Tirhisanani swin’we ku tiyisa xidemokirasi
Vukuzenzele Unnamed
Tanihi loko Afrika-Dzonga ri nghenile eka lembe le rintshwa, hi hlanganisiwile hi mitirho yimbirhi yo vava leyi hi tsundzuxeke, hi ti ndlela to hambana, leswi swi hi tshunetaka hi va nchumu wun’we tanihi vanhu.
Hi siku ro sungula ra 2022, rixaka ri hlengeletanile eximoyeni ku lelana na Archbishop Desmond Tutu eSt George’s Cathedral eKapa.
A ku ri nkarhi wo vava swi nene tanihiloko hi tsundzuka vutomi na xiave xa muakatiko wo rhandzeka leswi a ri xi swona, hi tindlela to hambana, na matikhomelo yo titwa erixakeni ra hina.
Hi nkarhi wun’we, nkosi wa yena a ku tlangeriwa mavonelo ya nkoka lama a tshemba eka wona.
A ku tlangeriwa ntwanano wa kahle ni ku hambana ka vanhu va hina, no tsundzuxa ku tinyiketela loku endliweke hi lavotala ku fikelela xidemokirasi xa hina.
Hi siku ra vumbirhi ra 2022, tiko ri vonile swo chavisa tanihiloko ndzilo wukulu wu hisa Palamende ya hina, kwalomu ka 100 wa timitara ta laha a hi hlanganile kona hi xatolo ku ya nyika nhlonipho wa hina wo hetelela eka Archbishop Tutu.
Hi tshuxekile leswaku a ku na vutomi lebyi lahlekeke naswona ku hava loyi a vavisiweke hi ndzilo.
Ha khensa swinene eka vatimelandzilo lava nga lwisana na ndzilo ku kondza va kota ku wu timela.
Milavisiso ya xivangelo xa ndzilo sweswi yi le kuyeni emahlweni.
Hi lava ku tiyisisa leswaku milavisiso leyi ya tiya naswona yi hela handle ko hlwerisiwa.
Tiko ri lava ku tiva leswi humeleleke.
Marhengu ya le ku endli weni ku tiyisisa leswaku ntirho wa Palamende wu ya emahlweni hambi muako wu nga tirhisiwi.
Swi na nkoka leswaku Palamende yi ya emahlweni yi languta no pasisa milawu leyi nga cincaka rixaka no ya emahlweni yi nyika vulavisisi no tiyisisa ku fikelela ka mfumo ko tirha ku fikelerisa xiboho lexi yi xi amukeleke ku suka evanhwini.
Handle ka mpfhuka exikarhi ka St George’s Cathedral na Palamende, leswi hlanganisaka mitirho leyimbirhi hileswaku hinkwayo ka yona yi hi tsundzuxa leswi swi hi endlaka nchumu wun’we tanihi MaAfrika-Dzonga: Xidemokirasi xa hina.
Hi rila Desmond Tutu hikuva a ku ri tatana wa vukhongeri wa xidemokirasi xa hina.
Hi vavisekile hi ku onhaka ka miako ya Palamende ya hina hikuva hi yona ndhawu ya xidemokirasi xa hina.
Hi yona ndhawu leyi Vumbiwa ra hina ra xidemokirasi lexintshwa ri nga amukeriwa kona malembe ya 25 lama hundzeka, na kwalomu ka madzanadzana ya milawu yo hluvukisa yi nga pasisiwa kona.
Hi nge swi voni mikarhi hinkwayo, kambe ndzilo ePalamende wu kombisile ndlela leyi MaAfrika-Dzonga va titwaka swinene hakona mayelano ni xidemokirasi xa vona.
Nakambe i xitsundzuxo xa ndlela leyi swi nga ni nkoka hakona leswaku hi tirha ku tiyisa no sirhelela xidemoki rasi xolexo.
Loko miako ya Palamende yi onhakile yi nga ha tirhiseki, xiyimisiwa xa Palamende xi ya emahlweni na mitirho ya yona yo korhokela vanhu.
Lexi i xitsundzuxo xa nkoka xa leswaku migingiriko ya xidemokirasi xa hina a yi hlamuseriwi hi miako leyi yi rhurhelaka, kambe hi mitirho leyi yi yi endlaka no titshemba loku vanhu va nga na kona eka yona.
Leswi swi tano eka swi yimisiwa hinkwaswo swa xidemokirasi xa hina.
Loko ndzilo wu hetelele wu timiwa ePalamende, Mukhomeri wa Muavanyisinkulu Raymond Zondo u tisile xi phemu xo sungula xa xiviko xa Khomixini ya Vulavisisi bya ku Vutliwa ka Tiko.
Xiphemu lexi xa xiviko xi nyika vuxokoxoko bya ndlela leyi swiyimisiwa swin’wana swa mfumo swi hlaserisiweke xiswona, no phangeriwa hambi ku ri ku onhiwa swinene.
Leswi swi katsa mabindzu ya mfumo yo fana ni Khampani ya Swihahampfhuka ya AfrikaDzonga, Sisiteme ya swa Vuhlanganisi na Mahungu ya Mfumo na Vukorhokeri bya swa Swibalo bya AfrikaDzonga.
Xiphemu lexi xa xiviko xikombisa xifaniso xo vilerisa xa ndlela leyi swiyimisiwa swa hina swa xidemokirasi swi tsan’wiwaka no tekeriwa ehansi hakona hi swikongo melo swa vugevenga.
A hi ntsengo wa mali ntsena lowu nga yiviwa, kambe swiyimisiwa leswi a swi nga swi koti ku fikelela hi ku hetiseka mitirho leyi swi endleriweke yona.
Swikumiwa na swibumabumelo swa Khomixini ya Zondo swi ta pfuna tiko ku aka hi vuntshwa swiyimisiwa leswi no tlhela ku xupuriwa lava khumbekaka.
Hi fanele hi tiyisisa leswaku hi tirhisa vona ku sirhelela swiyimisiwa leswi eka nkarhi lowu taka ku endlela leswaku swi nga ha vutliwi nakambe.
Hi fanele hi sirhelela xin’wana na xin’wana na matshalatshala lama ya lavaka ku wisa xidemokirasi xa hina lexi hi xi kumeke hi ndlela yo tika hambi matshalatshala lama va ka hi xivumbeko xa vukungundzwana eka swa mabindzu ya mfumo, ku xenga swiyenge swin’wana swa nawu, ku onha switirhi siwa swa ikhonomi ya hina, kumbe ku hlasela ku tiyimela na ndzhuti wa Vayimeri va nawu va hina.
Hi fanele ku sirhelela Vumbiwa ra hina, xiyimo xa xidemokirasi xa hina na maendlelo ya mahlawulelo eka mani na mani loyi a lavaka ku vevukisa xidemokirasi xa hina no alela vanhu va AfrikaDzonga ntshuxeko wa vona lowu va wu kumeke hi ndlela yo tika.
Ku ni mitlhontlho yo tala leyi hi faneleke ku yi langutisa loko ha ha tirhana no aka hi vuntshwa no pfuxelela ku suka eka switandzhaku swa ntungu wa COVID-19.
Loko ha ha endla tano, a hi languteni matimba na nhlohlotelo ku suka eka ku tiyimisela ka hina ka xidemokirasi xa hina ni ku navela ka hina ko aka rixaka leri nga khomana, ku tshuxeka no ringana.
Ndzi mi navelela hinkwaswo leswinene eka lembe lera ha yaka emahlweni.
Vuleteri na vukorhokeri bya mahala bya mabindzu
Vukuzenzele Unnamed
Swiyenge swinha rhu swa mfumo swi langutanile ngopfu na ku kotisa ku olovisa ku endla bindzu eAfrika-Dzonga ku kurisa ikhonomi.
Mbhurisano wa sweswi nyana wa Vuk eka Webinar wu endliwile ku lemukisa hi xiboho, tipholisi na vukorhokeri lebyi tisiwaka hi Khomixini ya Tikhampani na Tinhundzu ta Vutumbu luxi (CIPC), Huvo ya Tikha mphani (CT), na Khomixi ni yo Tiyisa Ikhonomi ya Vantima (B-BBEE).
Leswi hi swona swiyenge hinkwaswo swa mabindzu ya Ndzawulo ya Vuxavisi, Mabindzu na Mphikizano.
Ku ya hi Ofentse Shakung, Mufambisi wa CIPC wa Antswiso na Nhlanganelo na Murhangeri wa Dyondzo yale ka Inthanete, CIPC yi na mitirho yo hambanaha mbana, leyi katsaka ku tsarisa tikhamphani, ntirhisano na timfanelo ta tinhundzu ta vutumbuluxi (mifungho, mpfumelelo wo kandziyisa, nkhaviso na mpfumelelo wa ntsariso).
CIPC yi tumbuluxile pulatifomo ya yona ya BizPo rtal ku nyika vutsarisi bya khamphani hi inthanete na vukorhokeri lebyi yelanaka ku olovisa endlelo ro tsa risa bindzu no landzelela swilaveko.
BizPortal yi nyika pulatifomo lava lavaka ku sungula bindzu ndlela yin’we yo tsarisa khamphani, ku tsarisela xibalo, ku tsarisa vito ra bindzu, ku endla xikombelo xa xitifikheti xa B-BBEE, ku tsarisa Nkwama wa Ndziriso na Nkwama wa Ndzindza khombo wa lava Pfumalaka Ntirho, no pfula akhawunti ya bindzu ebangi.
“I mandlelo yo ka ya nga tirhisi maphepha naswona khamphani yi ta tsarisiwa kwalomu ka tiawara ta 24 endzhaku ko rhumela.
Hi tlhele hi engetela vukorhok eri bya bindzu bya Google, le byi pfumelelaka tikhamphani ku va na fayili ya bindzu na webusayiti ya khamphani eka Google mahala,” ku vula ShakungKu tirhisa vukorhokeri le byi, endzela eka www.bizpo rtal.gov.za kutani u tshike lela eka “tsarisa” ehenhla ka pheji.
Phothali yi olovile ku yi tirhisa naswona yi nyika vu xokoxoko hi xitepe hi xitepe xa ndlela leyi bindzu ri tsarisiwaka hayona.
Vuleteri bya mahala
CIPC yi tlhele yi simeka vuleteri bya mahala bya ka inthanete bya Learn-i-Biz ku pfuna vafambisi va mabindzu lamatsongo, ni ma le xikarhi ni van’wamabindzu ku aka vuswikoti bya vona byo fambisa mabindzu lama humeleleka, loko va ri karhi va landzelela swilaveko swa xinawu.
“Pulatifomo leyi i xiletelo xa dyondzo xa dijitali na swona yi katsa swiletelo swa vhidiyo no tikambela hi wexe eka yin’wana na yin’wana ya timojulu ta nkombo,” ku vula ShakungTimojulu ti katsa vuleteri eka leswi khamphani ni mufambisi swi nga xiswona, vanhu va nkoka eka kha mphani, vutihlamuleri bya mufambisi, vutsakeri bya swa timali bya vanhu, ntli mbo wa ku tsakela, muholo wa vafambisi na mphakelo na huvo ya vufambisi.
Ku titsarisela vuleteri, endzela eka www.elearning@cipc.co.za.
Huvo ya tikhampha ni
Dok Mohammed Chicktay, Mutshamaxitulu wa CT, u hla muserile leswaku xiyenge xi pfuna ku nyika switshunxo swa xihatla swa mikwetle mbetano ya tikhamphani, leswi fambelanaka ni swikombelo na swivilelo leswi endliweke hi swiko ngomelo swa Nawu wa Tikhamphani wa Nomboro ya 71 wa 2008..
Leswi swi katsa mikwetlembetano yo fambelana na mavito ya tikhamphani, vufambisi no ntshuxa matumbuluxelo ya ximunhu ni matikhomelo ya tikomiti.
Xi tlhela xi kambisisa xitiviso xa vulandzeleri lexi humesiweke hi CIPC, mayelana na ku engetela ka nkarhi ku lulamisa xitatimende xa timali xa lembe no endla tihlengeletano ta mani na mani ta lembe.
“CT yi tirhana na swi kombelo swo hambanaha mbana.
Hi nkarhi wa Co vid-19, xikombiso, hi amuke rile swikombelo swo tala swo engetela siku ro kho ma nhlengeletano ya lembe ya mani na mani,” ku vula ChicktayVukorhokeri byin’wana bya mahala lebyi nyikiwaka hi CT i ku ahlula mi kwetlembetano.
Munhu a nga hundzisela mhaka ku kuma xitshunxo hi vulamuri, ndzivalelo kumbe vulamu leri, tanihi ndlela yin’wana yo ya ekhoto.
CT yi tirha tanihi mulawuri exikarhi ka mihlangano yimbirhi.
“CT yi kondletela vulamuri ku sirhelela mitirho, ngopfungopfu hi nkarhi wa COVID-19, naswona vanhu va fanele ku sungula ku yi tirhisa swinene,” Ku vula Chicktay Ku kuma vuxokoxoko byo tala mayelana na vukorhok eri lebyi nyikiwaka hi CT, endzela eka www.compani estribunal.org.za.
Khomixini ya B-BBEE
Ku ya hi Lindiwe Madonsela, Mufambisinkulu wa Vu landzeleri eka Khomixini ya B-BBEE, xiboho xa xiyenge i ku languta, tsundzuxa ni ku kondletela vulandzeleri bya Nawu wa 46 wa 2013 wa B-BBEE.
Xi tlhela xi lavisisa migi ngiriko yo rhanga; hi xiko ngomelo xo tlakusa vutivi no kondletela ku lemukisa rixaka mayelana ni B-BBEE, hi ku simeka dyondzo ni mimpimo ya vulemukisi; no nyika swiletelo eka rixaka.
Munhu un’wana na un’wana loyi a ehleketelaka kumbe ku lemuka hi ku onhiwa ka Nawu, ku fana ni laha vanhu va ntima va tirhisiwaka tani hi varhangi va le mahlweni ku fikelela mikutlunya ya B-BBEE, a nga rhumela xi vilelo eka khomixini.
Xikombiso, vatirhi eka xiyenge va nga lemuka leswaku xiyenge xi endla migi ngiriko yo rhanga hi ku end la vanhu vantima va va lava nga ni nkavelo eka bindzu kumbe varhangi va le mahl weni, kambe ku nga ri swona, Madonsela a vula.
A hi hlayisaneni
vukuzenzele unnamed
Tiko ra hina ri sukile ri ya eka levhele ya vulemukisi ya 2 eka ku hlamula ka hina eka ntungukulu wa khoro navhayirasi.
Leswi swi antswiserile MaAfrikaDzonga hinkwavo lava a va boheka ku hanya ehansi ka ku aleriwa ko tika eka tin’hweti ta ntlhanu leti nga hundza.
I xikombiso xa ku antswa loku hi ku endlaka eka ku hunguta mitluletovuvabyi na nkayivelo eka tindhawu ta hina ta rihanyu.
Ku tlhela ku va antswiso wa nkoka swinene tanihi loko hi lava ku sungurisa ikhonomi ya hina.
Kambe nkarhi a wuse pfumela leswaku hi nga tlangela.
Ha hari exikarhi ngopfu ka ntungukulu wo dlaya lowu wu nga teka vutomi byo tlula 11,000 eAfrika-Dzonga ntsena.
Eka hafu ya miliyoni wa timhangu leti tiyisisi weke, ha hari na nhlayo ya vuntlhanu hi kuva henhla ya mitluletovuvabyi emisaveni hinkwayo.
Kambe ku tshama ku ri na chansi ya ku tlakuka nakambe ka vuvabyi.
Loko hi tshuka hi lava xitsundzuxo xo helela xa xilaveko xa hiteko, hi fanele ku languta eka timhaka ta seswi leti nga ekule hi ma gidi ya tikhilomitara eNew Zealand.
I tin’hweti tinharhu ku tivisiwile leswaku aka hari na khoronavhayirasi, New Zealand yi tlhele yi va eka ku pfaleriwa nakambe.
Hambileswi ku pfuka a kuri ka timhangu tintsongo, mfumo wu vuyelerisile ku aleriwa eka ku pfaleriwa.
Ku aleriwa loku fanaka ku vuyiseriwile eka tindhawu to hlaya ta Europe tanihi loko va langutane na ‘gandlati ra vumbhirhi’ ra mitluleto vuvabyi.
Mitokoto leyi yihi komba kahle leswaku swilo swi nga cinca hi ku hatlisa loko swita eka COVID-19 .
I xilemukisi eka un’wana na un ‘wana exikarhi ka hina loyi a nga vaka na swivono swa leswaku hi ngava hiri kusuhi na ku vona makumu ya mhaka leyikulu ya mani na mani ya xilamulelamha ngu ya rihanyo.
Hi ntiyiso, ku na swikombi so swa ntshembho.
Nhlayo ya timhangu tintshwa leti tiyisisiweke eAfrika-Dzonga yi ya emahlweni yi chika.
Emaninginingini ya vuva byi eka n’hweti leyi nga hu ndza, a hi tsarisa kwalomu ka 12,000 wa timhangu tintshwa hi siku.
Leswi swi hungutekile ku ya kwalomu ka 5,000 hi siku eka vhiki leri nga hundza.
Mpimo wa hina wa ku hola wu le ka 80 wa tiphesente.
Tanihi loko tiko ri ya eka levhele ya vulemukisi ya 2, ku aleriwa kotala eka timha ka ta ntolovelo na ikhonomi swi tlakusiwile.
Leswi swi ta na nxungeto lowukulu wa hundziselo.
Swesi hi fanele ku lawula nxungeto lowu na ku tiyisisa leswaku ku vuyeriwa loku hi nga ku endla ku fika sweswi eka ku lawula ku hangalaka ka ntungukulu a swi tlheri seriwi endzhaku.
Nxungeto lowukulu eka rihanyu ra tiko sweswi I nkaenelo.
Kungava leswaku sweswi hi pfumeleriwile ku hlanga na na vanghana na ndyangu, ku endzela tindhawu to hungasela, ku endzela ku ya wisa na ku nwa byalwa ema vhengeleni ya swakudya, tibara na swipotso.
Kambe tanihi loko xivuriso xi vula, hikuva u nga endla, a swi vuli leswaku u fanele u endla.
Vanhu vo tala lava va nga na khoronavhayirasi a va na swikombeto naswona va ngava va nga switivi na leswaku yi va tlulerile.
Lowu I ntiyiso wa nkoka hikuva swi vula leswaku un’wana na un’wana wa hina a nga tluleriwa sweswi naswona a nga tluleta van’wana a nga switivi.
Leyi I mhangu ya loko hi endzela maxaka, ngopfu ngopfu vadyuhari na lava va nga na swiyimo swa ma vabyi man’wana lama ma va endlaka leswaku vava va nga hlayisekanga eka ntluletovuvabyi.
Swi tlhela swi va ntiyiso eka ku ya eka tihlengeletano ta vukhongeri na mitlangu ya ndhavuko.
‘Gandlati ra vumbirhi’ ra mitluletovuvabyi leyi matiko yo hlaya ya nga hlangana na yona hi leswi swi nga hi humelelaka na hina.
Hambileswi ku aleriwa ko tala ku nga tlakusiwa, a swi vuli leswaku a swi nga vuyeli loko ho humeleriwa hi ku tlakuka swinene ka mitluletovuvabyi.
Ntungu kulu lowu I mhaka ya ku fa na ku hanya.
Hi fanele ku tekelela naswona hi fanele ku hiteka.
Eka masiku, mavhiki na tin’hweti leti taka, hi fanele ku hatlisa hi kongomisa mi gingiriko ya hina eka ku hola.
Ikhonomi ya hina na vaaki va xanisekile swinene.
Tanihi loko hi tlhelela eka migingiriko ya ikhonomi eka tiindhasitiri to tala – naswona hi tirha ku lunghisa laha ku nga onhaka – hi na vutihlamuleri bya kuva hi nga ti khomisi tingana tanihi vanhu, vathori, miganga, mindyangu, vatokoti, vatirhi na vaakatiko.
Kuhava na un’we wa hina a lavaka ku tlhelela eka masiku ya masungulo ya kualeriwa lokukulu eka ku pfaleriwa.
Hi lava kuya emahlweni na vutomi bya hina.
Hi lava leswaku va nghana na varhandziwa va hina va tshama va hanye kahle na ku hlayiseka.
Tanihi rixaka, a hi yeni emahlweni hi tirha kun’we ku tiyisisa leswaku hi ya emahlweni.
Ku ya eka le vhele ya vulemukisi ya 2 ya ku pfaleriwa a hi swa ‘maha la eka hinkwaswo.’ Milawu eka ku siya pfhuka exikarhi ka vanhu, ku ambala xipfa laxikadza, tihlengeletano ta vanhu na ku endzela matiko ma le handle a swi se pfume leriwa.
Ku humelela ka hina ku le ka vuswikoti bya hina bya ku landzelela swinawana na ku tiyisisa leswaku hi tikhoma kahle na hi vutihlamuleri.
Nkarhi hinkwawo loko hi ehleketa gingiriko wo ka wu nga bohi, hi fanele ku vutisa: I yini nxungeto wa ntluletovuvabyi eka hina na le ka van’wana?
Laha ku nga na nxungeto, hambi kuri wuntsongo, swa antswa ku ka u nga swi endli.
A hi yeni emahlweni, tani hi khale, hi vukheta.
A hi hlayisaneni.
NSFAS yi tiyisisa milorho ya mina
More Matshediso
Xikimi xa Tiko xa Mali ya Mphalalo wa Machudeni (NSFAS) xi pfarile va ngwa ra mali exikarhi ka Karabo Mashego (21) na kungu ra yena ro yisa tidyondzo ta yena ema hlweni .
Mashego wa le Sebokeng eGauteng endhawini ya Vaal u vula leswaku a tava a nga kotanga ku fikelela tihakelo ta xikolo na tin'wana tihakelo leti ti taka na dyondzo ya le ndzhaku ka ntangha khume loko a nga kumanga bazari kusuka eka NSFAS.
“Ku tatisa, mpimo lowu nyikiwaka hi n'hweti lowu ndzi wu kumaka kusuka eka NSFAS wu endla leswaku ndzi etlela ndzi dyile na swona ndzi dyondza ndzi xurhile ,” a vula.
Mashego i xichudeni xa lembe ra vunharhu lexi xi dyondzelaka digiri ya vuinjhiniyara bya vuako eYunivhesiti ya Pitori.
“Tihakelo ta xikolo ta durha swinene.
Khoso leyi ni nga yi hlawula, a ni nga ta fikelela ku hakelela simesita, ni ngaha vuli lembe rin'we ra dyondzo ,” a hlamusela.
Mashego u pasile ntangha khume hi 2016 naswona a ri mudyondzi wa le henhla etlilasini ya yena, kambe a ngari na ndlela yo hakelela tidyondzo ta yena.
U endlile xikombelo xa nseketelo wa tihakelo kusuka eka NSFAS a humelela eka lembedyo ndzo ra 2018.
“Leswi swi ndzi nyikile nkarhi wo endla leswaku norho wa mina wu hume lela.
Dyondzo yi tlanga xiphemu xikulukumba eka ku antswa ka mina na swona yi ndzi pfuna ku ya emahlweni eka hinkwaswo leswi ndzi lavaka ku swi fikelela.
Ku yisa emahlweni, swi ni nyika matimba ku antswisa vanhu van'wana emugangeni waka hina na ku pfuna eka ikhonomi ya tiko raka hina ,” Mashego a hlamusela.
“Ndzi khutaza vanhu lavantsongo ku endla xikombelo xa nseketelo wa mali wa NSFAS hikuva ku landzela norho wa wena a swi olovi, swi lava nseketelo wa mali, naswona NSFAS yi ta ku pfalela vangwa rero.” Holobye wa Dyondzo ya le Henhla, Sayense na Antswiso, Dkd Blade Nzi mande, va pfurile sekele ya swikombelo swa NSFAS 2021 kuringana nkarhi wo ringana tin'hweti ta mune, kusukela hi ti 3 Mhawuri kufika 30 Hukuri 2020.
Swichudeni kususka eka mindyaku yo sweleka na lava tirhaka lava va tsakelaka ku yisa tidyondzo ta vona eka kholeji ya xithe kiniki na dyondzovutivi na vululamiseri (TVET) kumbe Yunivhesiti va nga endla xikombelo.
Ku ringanela hakelo ya NSFAS, muendli wa xiko mbelo u fanele kuva muaka tiko wa Afrika-Dzonga na swona u fanele kuva a karhi a huma eka ndyangu lowu nga na malinghena yo ka yi nga hundzi R350 000 hi lembe loko yi hlanganile.
Malinghena ya ndyangu hi lembe ya machudeni lava nga na vulema a yi fane langa ku hundza R600 000.
“Eka lembedyondzo leri, NSFAS yi hakelerile kutlula 700 000 wa machudeni, 248 242 eka tikholeji ta TVET na 481 339 etiyunivhesiti (machudeni lama ma nga na data ya ntsariso).
Loku I ku tlakuka hi 20 wa tiphesente kusuka eka lembe leri nga hundza loko hi pimanisa data ya ntsariso leyi kumi weke hi nkarhi lowu fanaka wa 2019 loko ku pimanisiwa na 2020,” ku vula Holobye Nzimande.
NSFAS yi na vutihlamuleri eka 40 wa tiphesente ta vanhu va digiri ya le hansi etiyunivhesiti naswona 70 wa tiphesente etikholeji ta TVET.
vMaendlelo ya xikombelo• Vaendli va xikombelo va fanele ku endzela www.nsfas.org.za naswona va tlilika eka myNSFAS .
Va fanele ku endla akhawunti ya myNSFAS , va tlilika eka APPLY, va hlamula swivutiso leswi nga eka xikirini vatlhela va apuloda tidokhumente leti lavekaka.
Loko sweswo swi herile, va fanele ku tlilika eka SUBMIT.
• Loko va hetile ku tlilika SUBMIT, nombo- ro yo komba ntsariso yi ta huma eka xikirini.
Nomboro yo komba ntsariso yi ta tlhela yi rhumeriwa eka nomboro ya selifoni na le ka adirese ya imeyili leyi muendli wa xikombelo a yi nyikeke.
• Vaendli va xikombelo va nga tirhisa selifoni, thebulete kumbe khomphyuta ku endla xikombelo.
Phothali ya NSFAS yi na ku cinca nyana ku endlela leswaku swi olova ku yi tirhisa na kuva yi hlayisekile.
• Vaendli va xikombelo vantshwa va dinga khopi ya vona ya PASI kumbe xitifikheti xa ku tswariwa ku tsarisa na ku endla phurofayili eka phothali ya myNSFAS .
• Vaendli va xikombelo lava nga na tiakhawunti leti tirhaka va fanele ku nghe na eka tiakhawunti ta vona – tsundzu ka, ku pfumeleriwa phurofayili yin’we hi muendli wa xikombelo.
• Muendli wa xikombelo u fanele ku nyika mpfumelelo eka vuxokoxoko bya yena ku va byi langutiwa hi munhu wa vu nharhu naswona loko a nga pfumelelani na swona leswi, a nge pfumeleriwi ku ya emahlweni na phurosese ya xikombelo.
• Tanihi mbuyelo wa ntungukulu wa khoro navhayirasi, vaendli va xikombelo a va nga boheki ku yisa kumbe ku apuloda fomo ya mfumelelo.
Kambe, va ta ko mberiwa ku amukela swipimelo eka fomo ya mfumelelo ya xielekitironiki, xikan’we na swipimelo swa tihakelo.
• Machudeni ma fanele ku yisa tidokhu mente ta vona to seketela (khopi ya yena ya pasi, vumbhoni bya malinghena ya mutswari/muhlayisi, tikhopi ta pari ra mutswari/muhlayisi, na/kumbe Xitatisi xa A xa vanhu lava nga na vulema.
Karabo Mashego u dyondzela digiri ya vuinjhiniyara, ku khensiwa NSFAS.
Yolisa a humelela hi ku hulela vuhlalu
Dale Hes
KU RHANDZA vutumbuluxi swi endle leswaku Fuma a tumbuluxa bindzu leri nga na ku humelela.
Yolisa Fuma u fambe ndlela yo hlamarisa yo hanya evuswetini
eKapa-Vuxa a ya tikumela ku tsakela ntivo-vuxongi na swo endliwa hi mavoko, naswo- na sweswi u tiendlela milete- lo-vutivi ya yena n’wini ku avelana swikili na vamanana lava nga tirheki.
Fuma u velekiwe elokixini ra le handle ka Queenstown eKapa-Vuxa laha a tshama eka yindlu yi ntsongo na swirho swa ndyangu wa yena swa 15.
“Ndyangu wa mina a wu nga ri na mali yo ringanela ku ndzi yisa exikolweni.
Leswi a ndzi nga dyondzanga, a ndzi fanele ndzi kuma ndlela ya mina yo tiendlela mali,” ku vula Fuma.
U teke tiawara to tala a ri karhi
a dyondza ku khuroxeta, kutani a ya eCape Town ku ya tshama na sesi wa yena.
Endzhaku ka swona Fuma u tidyondzile hule-
lo-vuhlalu, kutani a rhurhela eMbekweni ePaarl ku ya lava madyelo ya rihlaza.
“A ku ri na vanhu votala lava a va lava leswaku ndzi va endlela hulelo-vuhlalu.
Kutani ndzi xiye swimakiwa swa vuhlalu swi nga ri swingani no swi tlhantlha hi ku landzelerisa ku vona hilaha swi endliweke hakona.
Endzha- ku ka swona ndzi tidyondzise ku endla swimakiwa swa mina n’wini no sungula ku swi xavisa ku suka eka Senthara ya Kwezi ePaarl,” ku vula yena.
Fuma a ri wun’wana wa vae-
ndli hi ku tirhisa mavoko va 20 lava ha taka lava hlawuriweke hi Masipala wa Muganga wa Drakenstein na Nhlangano wa swa Vupfhumba wa Muganga wa Drakenstein (DLTA) ku ya eka nongonoko va vuleteri wa masiku ya mune lowu a wu rhurheriwe hi Nhlangano wo Endla hi Mavoko no Dizayina (CDI).
Nongonoko lowu wu dyo-
ndzise vangheneleri ku endla
tisampulu ta swimakiwa leswi fambelanaka na makete leti nga ta pfuna vaendli hi ku tirhisa mavoko ku titumbuluxela ma- bindzu ya vona vini.
“Ndzetelo-vutivi wu hi dyondzise hilaha hi nga tiendle laka makungu ya mabindzu hakona.
Ndzi ba mandla ndzi vuyelela eka xivandlanene lexi hikuva ndzi ta kota ku kurisa bindzu ra ,mina,” ku vula Fuma.
Swimakiwa swa yena leswi huleriweke vuhlalu no phase- teleriwa sweswi swi xaviwa hi vaxavi va le tindhawini ta le kule to fana na Jarimani na Swideni.
“A swi tika eminkarhini
yin’wana, kambe hi ku seke- teriwa hi CDI na masipala, ndzi swi kotile ku endla malinyana no hlayisa vana va mina va mune.
Milorho ya mina yotala ya humelela,” ku vula Fuma.
Yolisa u ehlekete leswaku u lava ku hundzisela vutivi na swikili swa yena eka vamana- na lava nga tirheki eka ndhawu liya leswaku na vona va ta su- ngula ku tiendlela mali leyi va yi lavaka ku hlayisa mindyangu ya vona.
“Eka nkarhi wa sweswi ndzi le ku endleni ka miletelo-vutivi na vuleteri endlwini ya mina eka vamanana vanharhu van’wana lava nga hava mintirho.
Ndza tshemba leswaku ku nga ri khale ndzi ta va thola eka bi- ndzu ra mina,” ku vula Fuma.
Xichela xa Ngaleka xa masalamusi eka bindzu leri humelelaka swinene
Hlengiwe Ngobese
Loko Ntombifikile Ngaleka a sungula ku byala matsavu
ensin’wini ya kwala kaya anakanyangi leswaku siku rin’wana u ta va na bind- zu ra vurimi leri nga ta phakela mavhengele ya le mugangeni na swikimi swo phakela swakudya eswikolweni.
Ngaleka (67) u huma eKwa-
Xolo ePort Shepstone eKwa- Zulu-Natal.
U byala swipinichi, tikhavi- chi, tikherotsi, matamatisi, ti- nyala, tinyawa na mabanana.
Bindzu ra yena ri hlurile eka muendli wa xanchumu loyi a humaka emahlweni hi 2016 hi nkarhi wa Masagwadi ya Van’wamabindzu Vaxisati ya Ndzawulo ya swa Vurimi ya Kwazulu-Natal.
Ngaleka u vule leswaku
loko a sungula ku byala matsavu a lava ku pfuna ndyangu wa yena ku kuma swakudya leswi nga riki swa khale, kambe ku tsakela ka yena ku n’wi susumetele
eka bindzu.
U tlhele a thola vamanana vambirhi va le mugangeni ku n’wi pfuna ku tirha epurasini ra yena.
“Eka nkarhi wa sweswi ndzi byala swimilana swa mina eka tihekitara timbirhi ta misava, kambe a ti rin- ganelanga.
Vanhu va lava matsavu ya mina hikuva a ndzi tirhisi manyoro ya tikhemikaali, kambe ndzi tirhisa manyoro yo huma eswivaleni swa tihomu,” ku vula yena.
Ngaleka, loyi a nga khale ka
mudyondzisi u vule leswaku a ri na ku tsakela eka vurimi loko a ha ri mudyondzisi exikolweni xa Phurayimari xa Gcilima.
“A ndzi tshamela ku vuya exikolweni, kutani ndzi ya emasin’wini.
A ndzi tsakela swinene ku dya swakudya leswi akaka miri.
Loko ndzi fika eka malembe yo ya emudendeni leswi a ndzi lava swona ntsena a ku ri ku rima hi nkarhi lowu ndzi nga endleki nchumu
Ndzi sungule hi xipinichi,
tikhavichi na tibitiruti, kutani ndzi swi xavisa eka tliliniki ya le mugangeni.
Siku na siku a ndzi vuya ndzi xavise xitoko xa mina hinkwaxo.
Leswi swi ndzi hlohlotele ku byala swotala,” ku vula yena.
Ngaleka u hlamusela
leswaku vurimi hi matsavu byi na mintlhotlho ya byona n’wini.
“Matsavu a ma dumanga eka varimi votala hikuva maxelo ma fanele ma va lama hetisekeke.
A ku fane- langa ku titimela ngopfu kumbe ku hisa ngopfu,” ku vula yena.
Hi ku tirhisa ntswalo lowu Ngaleka a wu hlengeleteke ku suka eka bindzu ra yena ra vurimi, u swi kotile ku xava tihekitara tinharhu ta misava to tatisela laha a nga ta byala swimilana swa tiya.
“Ndzi tlhele ndzi kuma makete lowu ndzi nga ta wu phakela tiya yo hlawu- leka.
Mirhi ya tiya yi endla mafurha ya nkoka lawa ma horisaka swiphiqo swa nhlonge swo fana na swi- mungwamungwana.” Ngaleka u hlohlotele vama- nana ku nghenelela eka vuri- mi ngopfungopfu hikuva byi na mivuyelo yotala.
“U nga byi endla ejaratini
ra wena no kula.
Misava yi tele hi swivandlanene eka vamanana.”
Tindlela to tirhisa swipfalaxikandza
vukuzenzele unnamed
Ndzawulo ya Rixaka ya Rihanyo yi bumabumela leswaku un’wana na un’wa-na eAfrika-Dzonga u fanele ku ambala xipfalaxikandza xa lapi exikandzeni (lexi tivekaka hi xipfalaxikandza xo ka xi nga ri xa vutshunguri) loko a ri etshungwini.
Vakhandziyi lava tirhisa-ka tithekisi na swin’wana swifambo swa le mani na mani, ku katsa na vanhu lava va tirhisaka nkarhi wa vona etindhawini leti swi tikaka ku siya pfuka exi karhi ka vona va vanele ku ambala swipfalaxikandza swa lapi.
Mbuyelonkulu wo amba la swipfalaxikandza i ku hunguta ntalo wa xitso-ngwantsongwana xa Khorona (COVID-19) ku suka eka vanhu lava hla-seriweke loko va khohlola leswaku ku hungutiwa ku hangalaka ka xitsongwa-ntsongwana lexi hi ma-thonsi ya xikhohlola.
Tanihiloko vanhu van’wa-na lava nga ni xitsongwa-ntsongwana xa Khorona va nga tikombeki kumbe ku swi tiva leswaku va tlule-tiwile, hikwalaho un’wana na un’wana u fanele ku ambala xipfalaxikandza.
Rihanyo ra vuhefemuri ra swipfalaxikandza swa lapi Swipfalaxikandza swa lapi swi bumabumeriwa tanihi xiphemu xa rihan-yo ra vuhefemuri kumbe matikhomelo ya kahle lama katsaka ku khohlola na ku ent-shemulela exikokolweni lexi khotsiweke kumbe thixu.
Xipfalaxikandza xi fanele ku pfala nhompfu na nomo hi ku hetiseka.
Swipfalaxikandza a swi fanelanga ku ehlisiwa loko munhu a vulavula, khohlo-la kumbe ku entshemula.
I swa nkoka leswaku swipfalaxikandza swi tirhisiwa hi ndlela leyi faneleke.
Loko swipfala-xikandza swi nga tirhisiwi hi ndlela leyi faneleke, swi nga endla leswaku vatirhisi va tiveka eka nxungeto wo hangalasa COVID-19 .
Hambiloko u ambarile xipfalaxikandza u fanele ku: • Hlamba mavoko ya
wena • Xiyisisa ku siya pfhuka exikarhi ka wena na va nhu van’wana • Tsundzuka ku entshe mula na ku khohlolela exikokolweni xa wena • Papalata ku tikhoma
khoma mahlo, nhompfu kumbe nomo wa wena hi mavoko lama thyakeke.
Vaaki va nga tirhisi swipfalaxikandza swa vutshunguri kumbe swi-pfalaxikandza swa N-95 swo hefemula hi swona hikuva leswi swi tirhisiwa hi vatirhi va rihanyo na van’wana vatirhi va vu-tshunguri bya ndzindza-khombo.
vMudyaxihi 2020 Nkandziyiso 2Tindlela to tirhisa xipfalaxikandza xa wena xa lapi1.
Tirhisa xipfalaxikandza lexi hlatswi-weke na ku ayiniwa.2.
Hlamba mavoko ya wena u nga si xi ambala.3.
Tirhisa xipfalaxikandza xa wena u tiyisisa leswaku tlhelo ra le mahlweni ri langutane na xikandza xa wena, naswona tiyisisa leswa-ku xi pfala nhompfu na nomo hi ku hetiseka.
4.
Boha titambhu endzhaku ka nhloko ya wena, kasi loko xi ri na tirhekerhe, tiyisisa leswaku xi tiya xi ku ntswii!
5.
Tiyisisa leswaku xi ku ringana kahle.
Xi jikajikisi ku kuma laha xi ku ri nganaka kahle.
U nga khumbhi xiphemu endliweke hi lapi.
6.
Loko u ambarile xipfalaxikandza xa wena, U NGA KHUMBHI XIKANDZA XA WENA ku kondza u xi hluvula.
7.
Loko u xi susa, chucha tintambhu, kutani u songa xipfalaxikandza xa wena ku suka endzeni u ya ehandle, xi khomi hi tintambhu kumbe tirhekerhe ta xona kutani u xi veka esabelweni leswaku xi ta hlantswiwa.
8.
Hlamba mavoko ya wena hi vukheta i vi u ma tshika ya oma u nga se endla swin’wana.
9.
Munhu un’we u fanele ku va na swipfalaxikandza swimbirhi leswaku a kota ku hlantswa xin’we loko lexin’wana xi lulamile ku tirhisiwa.
10.
Swipfalaxikandza swi fanele ku hlantswiwa hi xisibi na mati yo hisa, na ku basisiwa hi ku hetise-ka kutani xi ayiniwa.
Nkoka wo siya pfhuka exikarhi ka vanhu Eka nyimpi yo lwa na xitsongwantsongwana xa COVID-19 lexi tlulelaka hi matimba, ku siya pfhuka exikarhi ka vanhu i mhaka ya nkoka yo lawula ku hangalaka ka vuvabyi lebyi etikweni.
Ku siya pfhuka exikarhi ka vanhu swi vula ku veka pfhuka wa kwalomuya ka timitara timbirhi exikarhi ka vanhu leswaku u hunguta ku hangalaka ka COVID-19 .
Ntolovelo lowu i wa nkoka loko ha ha ri enyimpini ya ntungu wa xitsongwantsongwana xa Khorona lexi xi tlulelaka ku suka eka munhu xi ya eka un’wana hi ku va munhu loyi a nga khomiwa hi xitsongwatsongwani a hundzusaka mathonsi loko a entshemula, ku khohlola kumbe ku vulavula.
Ku simekiwa ka siya pfhuka exikarhi ka vanhu na ku pfaleriwa eAfrika-Dzonga swi na nkoka loko hi lava ku hunguta ntlakuko wa vahlaseriwa, leswi kombisiwaka hi ku ya ehansi ka nhlayo ya lava nga khomiwa hi xitsongwatsongwana.
Timhaka leti mi tiseriwa tona hi Ndzawulo ya Rihanyo.
A hi veni nyandza yin’we eka ku lwisana ka hina na Covid-19
vukuzenzele unnamed
Misava hinkwayo yi khome ku tika swinene hi ntungu wa xitsongwatsongwana xa khorona lexi ku hangalaka ka xona ku endlekaka hi xihatla.
Nsawutiso a wu se kumeka ku fikela sweswi.
Emisaveni hinkwayo, ku tlula 3.4 wa timiliyoni ta vanhu ku vuriwa leswaku va tluleriwile, naswona ku tlula 240,000 wa vona va hundzile emisaveni.
Leyi i mikarhi yo tika swinene.
Loko xiyimo xa mhangu xi hlambanyiwile mavhiki ya tsevu lama ma nga hundza, Afrika-Dzonga a yi ri na 61 wa ntlulelo wa vuvabyi bya xitso-ngwatsongwana xa khorona le-byi tivekaka.
Hambileswi nhlayo a yi ri yitsongonyana, mavonelo ya vativinkulu na ntokoto wa matiko ya misava ma kombise leswaku ntlulelo wa vuvabyi wu ta tlakuka swinene.
Ndzi vule leswaku magoza ya xihatla na yo tika ma fanele ma tekiwa.Magoza walawo – lama ya katsaka ku pfaleriwa ka tiko hinkwaro na ku pfariwa ka mindzelekano ya hina – ma kombise ku tirha kahle swinene eka ku nonokisa ku hangalaka ka vuvabyi.Leswi swi kotekile hikuva Maafrika-Dzonga yotala ma landzelerile swilaveko swa ku pfaleriwa, va vona leswaku ku na mpfhuka wo ringanela exika-rhi ka vona na vanhu van’wana na ku tirhisa swipfalaxikandza.
Ndza mi ndhundhuzela eka le-swi na ku ku tinyiketa ka n’wina hinkwako loku mi ku endleke.Eka nkarhi wa sweswi wa ku kongoma emahlweni ka ntungu, matiko man’wana ma na ntlulelo wa vuvabyi wotala swinene ku tlula hina.
Ku fikela sweswi le-swi ku nga masiku ya 46 ku suke-la loko hi vile na mhangu ya hina ya vu 100 ya xitsongwatsongwa-na xa khorona – hi na timhangu ta 6, 783 leti tivekaka.
Italy leyi nga na nhlayo ya vanhu va tiko leyi ringanaka na ya hina yi ve na timhangu ta ku tlula 140, 000, naswona Amerika yi ve na kwalo-mu ka 700, 000 wa timhangu leti tivekaka eka masiku ya 46.
Kambe leswi a swi vuli leswaku nghozi yi hundzile.
A hi se fika emaninginingini ya ntlulelo wa vuvabyi eAfrika-Dzonga.
Timodlolo ta sayense hinkwato tikomba leswaku mpimo wa ntlulelo wa vuvabyi wu ta ya emahlweni wu tlakuka hi rivilo lerikule eka tin’hweti ti nga ri tingani leti nga ta landzela.Hambiswiritano, rivilo leri xi-tsongwatsongwana xi hangalaka-ka hi rona na nhlayo ya vanhu lava hetelelaka va tluletiwa hi vuvabyi yi ta ya hi leswi hi nga ta swi endla sweswi.
Leswi hi swona ku olovisiwa ka ku pfaleriwa ku faneleke ku nonoka no va hi vukheta.
Leswi hi swona swi endlaka leswaku swinawana swotala swi fanele ku tshama swa ha ri kona, naswona i swa nkoka swinene leswaku vanhu va swi landzelela.
Ndza swi tiva leswaku swi tika ku fikela kwihi, naswona ndza swi twisisa swi-vilelo leswi votala varikwerhu va nga na swona hi mayelana na hilaha swinawana leswi swi nghenelelaka no hunguta ti-mfanelo ta vona hakona.
Kambe hinkwaswo leswi i swa nkoka.
Swikongomelonkulu swa hina eka hinkwaswo i ku sirhelela vutomi.Ku siya mpfhuka wo ringane-la exikarhi ka wena na munhu wun’wana na nsivelamavabyi lowu faneleke swa ha ri ema-hlweni na ku va xisirhelelo xi ri xoxe eka nkayankayo lowu.
Leswi hi swona swi seketelaka swinawana leswi hi swi vekeke eka xiyimo xa 4 xa ku angula ka hina.
Leswi hi swi tekeleke enhlokweni swi simekiwile eka vumbhoni lebyi kambisisiweke, datha ya xisayense na xiikhono-miki na maendlelo ya matiko ya misava lawa ya fambaka ema-hlweni.Eka ku ahlula ka 1995 ka Khoto ya Vumbiwa leyi nga herisa xigwevo xa ntambhu, Muavanyisi Arthur Chaskalson u tsale: “Mfanelo ya vutomi na ndzhuti i swa nkoka swinene eka timfanelo ta ximunhu hinkwato na ku va xihlovo xa timfanelo ta munhu tin’wana.
Loko hi tiboha hina vinyi eka rixaka leri tu-mbulukeke eka ku tekeriwaenhlokweni ka timfanelo ta ximunhu, swa laveka leswaku hi vona nkoka wa timfanelo letimbirhi ehenhla ka hinkwato”.Swinawana leswi hi swi vekeke swi tumbuluxiwe eka ku tiboha kwaloko eka vutomi na ndzhuti, naswona leswi tiyisisaka – eka swiyimo leswi swo tika swongha-si – ku hungutiwa swa xikarhana eka timfanelo tin’wana, ku fana na ntshuxeko wo fambafamba na ku tihlanganisa.
Hi ku endla tano, Afrika-Dzonga a yi fani na matiko man’wana layotala.Kwalomu ka wun’we xa ntlhanu xa nhlayo ya vanhu va matiko ya misava yi le ka nhlambulo kumbe ku pfaleriwa ka tiko hinkwaro, laha nhlayo yi tlakukaka hi xihatla eka ku angula eka mitlulelo ya vuvabyi.
Leswi swi katsa matiko lawa ma nga na nhlayo ya vanhu va tiko leyi nga yikulu eka ya hina, ku fana na Indiya leyi nga na 1.5 wa tibiliyoni ta vanhu.Matiko yotala ma te na milawu leyi bohaka vanhu ku tshama emakaya exikarhi ka tiawara to karhi ku fana na lowu sweswi wu nga kona laha.
Swipimelo swa mafambafambelo swi kona eka matiko yo hlaya.
EUnited Kingdom na le dorobeninkulu ra Furwa, Paris , ku titoloveta ku pimeriwe eka tiawara to karhi na le ka mpfhuka wo karhi wa le kaya ra wena.Magoza yo na fana na ku khoma no sivela lama fanaka na ya hina ma kona ematikweni yo hlaya.
Xikombiso, ku xavisi-wa ka byalwa hi nkarhi wa ku pfaleriwa, ku arisiwa kumbe ku yirisiwa eka matiko yotala na hi mifumo ya miganga, ku katsa na swiphemu swa Mexico , Hong Kong na Greenland lawa n’hweti leyi nga hundza ma nga yirisa ku xavisiwa ka byala hi nkarhi wa ku pfaleriwa ku hunguta ntlulelo wa vuvabyi na ku tlhela ku siveriwa madzolonga ehenhla ka vamanana na vana.Ku ve na swibumabumelo swotala swo huma eka vaaki hi mayelana na xiboho xa mfumo xo yisa emahlweni ku arisiwa ku xavisiwa ka fole eka xiyimo xa 4.
Xiboho xo fana na lexi swa boha leswaku xi va na swisolo, kambe swi hoxekile ku ehleketa leswaku ku na vaholobye kumbe Phuresi-dente loyi a endlaka no vulavula ku rhandza eka mhaka leyi.
Hi ti 23 Dzivamisoko, ndzi ti-vise leswaku ku xavisiwa ka fole ku ta pfumeleriwa eka xiyimo xa 4.
Leswi a swi simekiwe eka vonelo ra Huvo ya Vulerisi ya xi-tsongwatsongwana xa Khorona ya Rixaka (NCCC), naswona a ri ri eka rimba ra mpfampfarhuto leri a ri hangalasiwe leswaku ku tihlanganisiwa harona.Loko swi ta va swi langutisisi-wile no kanerisana hi swona, NCCC yi tlhele yi langutisa xiboho xa yona hi mayelana na fole.
Hikwalaho, swinawana swi cinciwile hi Khabinete na ku tivisiwa hi Holobye Nkosazana Dlamini-Zuma hi ti 29 Dziva-misoko laha ku ndlandlamuxi-weke na ku arisiwa.Lexi a xi ri xiboho xa hinkwerhu naswona switatimente swa vaaki leswi endliweke hi mina swin’we na Holobye hi ku yimela, na ku nyikiwa matimba, hi hinkwavo lava ndzi va rhangelaka.Xinawana xin’wana na xin’wa-na lexi hi xi vekeke xi tekeriwe enhlokweni hi vukheta.
Endlele-ni hi tihlanganise na vativinkulu va swa vutshunguri, mihlangano yo hambanahambana na tiindha-sitiri to hambana.
Hi tekile xibo-ho hi leteriwile hi mihlangano ya matiko ya misava na mitokoto ya matiko man’wana.Ntiyiso wa kona hileswaku hi le ka xiyimo xo tika swinene.
Ka ha ri na swotala hi mayelana na rhavi ra vutshunguri leri tirhanaka na ku tumbuluka na ku hangalaka ka xitsongwatsongwana lexi nga tiveriweki.
Swa antswa ku endla swihoxo eka tlhelo ro tivonela ematshan’weni yo hakela hakelo yo vava ya ku lahlekeriwa hi ku ehleketa kahle eka mundzuku.Hambileswi ku nga na mavone-lo yo hambana eka swin’wana swa swiboho leswi hi swi tekeke – naswona eka swiyimo swin’wa-na leswi swi vile mavonelo lama voyameleke tlhelo rin’we – mfu-mo wu le ku endleni ka matsha-latshala ku endla hi ndlela leyi tlakusaka mfanelo ya ku hanya na ndzhuti wa vanhu va ka hina hinkwavo.Hi ku yingisela vanhu va ka hina na swivilelo swa vona eka nkarhi lowu ku vile xin’wana xa swihlawulekisi swa hilaha hina tanihi mfumo hi nga lawula ntungu hakona.
Hi ya ema-hlweni hi yingisela swivilelo swa vanhu va ka hina, naswona hi tiyimiserile ku cinca loku nga ta ringananisa swivilelo swa vanhu na mintlhotlho leyi va hlangana-ka nayona eka xilaveko xo ponisa vutomi.Eka nkarhi lowu wo tika, ma-timba ya hina ya nhlanganelo ma fanele ma kongomisiwa eka ku vona leswaku rihanyu na vutomi bya hlayisiwa, leswaku mphake-lo wa swakudya, nhlayiso wa rihanyu, vuhlayiseki bya vaaki na ku horiwa ka midende a swi kavanyeteki.Ehansi ka swiyimo leswi swo tika swonghasi, tanihi mfumo, tanihi munhu hi un'we-un'we na tanihi vaakitiko, hi ta endla swihoxo mikarhi hinkwayo.
Loko leswi swi endleka, hi ta swi lulamisa.
Kambe hi fanele hi kongoma emahlweni, hi nga chavi kumbe ku hela matimba.Xiyimo lexi hi tikumaka hi ri eka xona xi lava xitiyanhlana na ku tiyisela.
Xi lava vunene na ku tshembeka exikarhi ka wena, muakitiko na mfumo wa wena na le xikarhi ka munhu wun’wa-na na wun’wana.
Varhangeri va swa ndhavuko i va nkoka eka matshalatshala yo pfuxeta hi vuntshwa
Vukuzenzele Unnamed
Eka tin’hweti titso ngo leti hundzeke, hi vile ni ku lelana ka gome na tihosi timbirhi to hlonipheka swinene ta tiko ra hina.
Sweswinyana rixaka ra Ma zulu ri lahlile Muhlonipheki Hosi Goodwill Zwelithini ka Bhekuzulu loyi a fumeke ku ringana hafu ya dzana ra ma lembe.
Hi Sunguti, Vapedi va lahlile Kgoshikgolo Thulare Thulare III, loyi a nga hundza emisaveni ehansi ka lembe a vekiwile exitulwini.
Eka ku hundza ka vona emisaveni, hi lahlekeriwile hi tinhenha leti ti hlayiseke ndhavuko, na vanhu vo hloniphiwa hikwalaho ka matimu yo hlonipheka ya rixaka ra vona.
Nakambe, a va ri vatlangi va xiphemu xa nkoka eka nhluvukiso wa miganga, naswona a va tinyiketerile ku fambisa minongonoko ku tlakusa swiyimo swa nkoka swa rixaka ra vona.
Loko ku sungula xidemoki rasi hi 1994, a ku ri xirhanga na xa mfumo lowuntshwa ku vuyisela vutshembeki na ntiyiso wa vurhangeri bya swa ndhavuko hi ku fa mbelana na milawu ya ndha vuko na mahanyelo na hiku landzelela Vumbiwa ra Ri phabuliki.
Huvo ya vurhangeri bya swa ndhavuko yi ya ema hlweni yi va na ntirho wa nkoka evuton’wini bya ti miliyoni ya vanhu etikweni ra ka hina, ngopfungopfu ematikoxikaya.
Varhangeri va swa ndhavuko va seke tela na ku fambisa nhluvuko emigangeni ya vona.
Sweswinyana, ndzi vile na nkateko wo nghenelela eka njhekanjhekisano loko ku pfuriwa Yindlu ya Rixaka ya Varhangeri va swa Ndha -vuko, leyi a yi khumbeke hi timhaka leti tshikelelaka swinene leti nga langutana na tiko ra hina eka nkarhi wa sweswi.
Lexi phyuphyiseke moya mayelana na mbhurisano wa matimba a ku ri leswaku vurhangeri bya ndhavuko byi tlangela hi matimba swiyimo swo tika swa ikho nomi leswi nga langutana na tiko ra ka hina, naswona byi lava ku va xiphemu ku lula misa mitlhontlho yo tala ya nkalanhluvukiso na vusweti emigangeni ya vonaNdzi boxile ko hlaya leswa ku nhlakarhelo wa ikhonomi ya hina eka ku tumbuluka ka ntungukulu wa Khoro navhayirasi swi fanele ku katsa hinkwavo, naswona ku nga vi na loyi a siyiwaka endzhaku.
Ku humelela ka Kungu ra ku Akiwa hi vuntshwa na Nhlakarhelo wa Ikhonomi swi le ka ku kuma vutirhi sani bya matimba ku nga ri exikarhi ka mfumo ntsena, bindzu na ntirho, kambe na vurhangeri bya ndhavuko na ku vumbiwa ka rixaka.
Ku tikhoma ka nkarhi nka rhi ka vatekaxiave eka njheka njhekisano sweswi hileswaku a va tsakeli ku tiseketela hi swihanano kumbe miganga ya vona yi ya emahlweni yi langutela eka mfumo ku pfuniwa hi swa timali.
Va lava ku nyikiwa nseke telo lowu faneleke, ndzetelo ni ku endla leswaku ndhawu yi pfumelela matikoxikaya ku kota ku tiyimela.
Va lava ku hlanganisa avo wa doroba-xikaya eka ku fikelela vukorhokeri bya mfumo na switirhisiwa swa tisekitara to ka ti nga ri ta mfumo.
Leswi va nga tsakelaka ku swi vona i ku va matikoxi -kaya ya hundzuka senthara ya migingiriko ya ikhonomi, indasitiri na ku pfuleka ka mintirho.
Leswi swi kombi sa leswi naveriwaka swa Nhluvukiso wa Mondlolo wa Xifundzhatsongo (DDM), lowu simekiweke hi 2019.
Varhangeri va swa ndha vuko va vekiwile endhawini leyinene ku tiyisisa leswaku makungu ya xifundzha tsongo ya fikeleriwa ni ku hlamula swilaveko swa nti yiso swa miganga na leswaku va kombisa ntiyiso lowu ha nyiwaka ematikoxikaya.
Tanihiloko DDM yi seketela minongonoko ya miganga leyi kongomisaka eka swi dingo, matimba na mikarhi eka tindhawu to karhi, va rhangeri va swa ndhavuko va sungurile endlelo ra vona eka nhluvukiso wa ikhonomi ya miganga.
Va tumbuluxile InvestRural Masterplan, leyi nga sime kiwa eN’walungu-Vupela dyambu n’hweti leyi hundze ke.
Swi hlohlotela swinene leswaku varhangeri va swa ndhavuko va khomanile ku seketela kungu leri naswona va lava ku tirha na varha ngeri va miganga ku tiyisisa leswaku swa humelela.
Hi nkarhi wa njhekanjheki sano eka Yindlu ya Rixaka ya Vafambisi va swa Ndhavuko ku nyikiwile mavonelo ya leswaku ku humelela loku kulu ka mhaka ya nongonoko wa InvestRural hileswaku mihlangano ya swa ndha vuko ya leteriwa, ku tiyisiwa ni ku dyondzisiwa.
Vatekaxiave vo hlaya va andlarile makungu ya ikho nomi lama nga eka switeji leswi tlakukeke swa nhluvu kiso.
Leswi swi sungula eka tiphurojeke ta swa vurimi ku fika bayosiporopekiti ku ya eka eneji leyi pfuxelelekaka.
Leswi a swi ri erivaleni hi leswaku huvo ya vurhangeri bya swa ndhavuko yi twisisa leswaku ku dyondzeka swi na nkoka swinene eka ma bindzu ya le makaya hi ndlela ya mabindzu lamatsongo, ma le xikarhi na swibindzwana na mabindzuntirhisano ku va xiphemu xa ikhonomi ya ntolovelo.
Varhangeri va swa ndha vuko lava vulavuleke va nyikile xivono xa vona xa ‘tihosi ta nhluvukiso’, lava va tivonaka va nga ri nstena va hlayisi va swa ndhavuko kambe tanihi vafambisi va ikhonomi leyi humelelaka ni ku ya emahlweni.
Va kotile ku tiva tiphurojeke to hlaya na tindlela ta ikhonomi leti nga ta tumbuluxa mitirho ni ku antswisa vutihanyisi bya le matikoxikaya.
Varhangeri va swa ndha vuko va tlhele va kombisa ku tiyimisela ka vona ku endla xiave xa nkoka xa endlelo ra nhluvukiso wa misava.
Hi mpfhuka ka 2018, varha ngeri va swa ndhavuko va endlile kwalomu ka 1 500 000 wa tihekitara ta misava ya bindzu leyi nga pfulekela ku hluvukisiwa, na swona ku na ntshembo wa leswaku leswi swi nga tlakuka nkarhi lowutaka.
Ku hluvukisa qhingha leri nga nhlanganisiwa leri nga tiyiselaka, hi pfumerile ku khoma Samiti ya Misava ya Presidente eka lembe leritaka.
Laha ku ta vulavuriwa hi swilo leswi nga ni ntshikelelo mayelana na ku hluvukisa misava na switandzhaku leswi nga kona emisaveni ya bindzu, yo tala ya yona leyi kumekaka ematikoxikaya.
Nkoka wa njhekanjheki sano eka Yindlu ya Rixaka a wu ringanerile xifaniso xa Tlilayimete laha nhlakarhelo wa ikhonomi wu rhangelaka emahlweni exikarhi ka leswi hi swi anakanyeke.
Hi nkarhi wun’we a ku ri mfungo wo tshembisa leswaku varha ngeri va swa ndhavuko va tsakela xiyimo xa vona ku va va va xiphemu xa tshalatshala ra nhlakarhelo ra rixaka hi kwalaho ka ku lawula na ku tumbuluxa.
Ndzinganelo lowu ringa neleke swinene wa varha ngeri va kahle swinene hi leswaku timbewu ta nhlu vukiso leti va ti byaleke hi nkarhi wa nawu wo lawula misava ti kula ti va mirhi ya matimba leyi sirhelelaka na ku ku tumbeta miganga ya vona ku endlela tinxaka leti taha taka hinkwato.
Tanihiloko hi tirha swin’we tanihi tiko ku aka hi vu ntshwa ikhonomi ya hina, hi ta ya emahlweni hi tshembela eka nseketelo wa huvo ya vurhangeri bya swa ndha vuko, lebyi nga xiphemu xo tika ku tihambanisa na xona xa nkarhi wa hina lowu hundzeke, wa sweswi na lowu wa ha taka.
Pfuna ku ponisa vutomi
Allison Cooper
Sunflower Fund yi kombela maAfrikaDzonga ku pfuna ku tatisa ku hambana ha mbana ka tinxaka ta data beyisi ya yona ya vanyi keri va sele ya tshindze ku ponisa vutomi bya vana.
Ku ya hi Palesa Mokomele, murhangeri wa nxaviso na vuhlanganisi wa Sunflower Fund, magidi ya vavabyi va tiyisisiwile ku va va ri na mavabyi yo fambelana na ngati lembe na lembe.
Eka nkarhi lowu nga hu ndza, ku tiyisisiwa ka mava byi lawa a swi tele ku va le byi dlayaka.
Namuntlha, Ku susiwa ka sele ya tshindze ya ngati ku suka eka munhu ku ya eka un'wana swi nga va vutshunguri lebyi ponisaka vutomi tanihiloko yi siva tisele ta tshindze leti nga ti rheki kahle ta munhu hi leti nga hanya kahle.
Xo vava, votala lava a va ta vuyeriwa eka maendlelo lama a va kumi vutshunguri lebyi va byi dingaka hikuva ku kuma munyikeri loyi a nga na muxaka wa thixu leyi fanaka swa tika.
“Vavabyi va muhlovo va le ka xiyimo xo ka xi nga ri kahle hikwalaho ka nhlayo ya le hansi ya vanyikeri lava nga tsarisa kusuka eka mi tlawa ya rixaka ya vantima, makhaladi na maIndiya,” ku vula Mokomele.
Nkarhi wa vumbirhi eka vutomiMisava ya Zyaan Makda (19) yi hlangananisiwile loko ku tiyisisiwa leswaku u na vuvabyi bya heterozygote haemoglobinopathy, vuva byi bya ngati byo xungeta vutomi na ku va byo ka byi nga tshunguleki, hi 2007.
Nkarhi wa yena wo tlula hinkwayo wa ku hanya a ku ri munyikeli wa sele ya tshindze ya ngati, kambe leyi fambelanaka a yi nga kumeki.
Hikwalaho, u bo heke ku pomperiwa ngati mavhiki mabirhi man'wana na man'wana.
“Misiha emavokweni ya mina a yi pfimbile yi nga ha fambisi ngati naswona ndzi ve ndzi vekeriwa port exifuveni xa mina.
Ndzi tlhele ndzi tokota ku tshama ndzi karhele, ndzi susiwile gallbladder na gallstones naswona ndzi xanisiwile hi kholokholo ro ka ri nga tirhi kahle.
A ndzi tshama ndzi xwile exikolweni hi kwalaho ka swivangelo swa vutshunguri naswona a ndzi nga koti ku nghenela mi tlangu.
Ku tshama nkarhi wo leha exibedhlele a swi tika,” a vula.
Xiyimo xa Makda xi tlhele xi vanga ku lahlekeriwa hi miehleketo na mitlumbeko naswona u boheke ku yima ku ya exikolweni ku ringana malembe manharhu.
Handle ka mitlhontlho leyi, a tshama a langutele leswinene.
Ma kda u hetelele a kume munyi keri, kambe rendzo ra yena eka rihanyu a ri ri ekule no hela.
U boheke ku endliwa vuhandzuri bya byongo ku susa xivati eka byongo bya yena.
“Sweswi ndzi na malembe manharhu endzhaku ka nsivo naswona ndzi hanya vutomi lebyi a ndzi nga si tshama ndzi ehleketa leswaku bya koteka, ndzi khensa vumu nhu na tintswalo ta munyi keri wa mina wa Mujari mani.” Vana ntshembo wa munhu un'wanaNaledi Senamela (14) u tiyi sisiwile ku va a ri na leukae mia (mfukuzani ya ngati) hi Mudyaxihi 2020.
U engetela eka vavabyi vo tala swinene lava dingaka munyikeri loyi a fambelanaka.
“Kusukela eka kutiyisisiwa ka mina ka vuvabyi, a ndzi koti ku tirha kahle exiko lweni.
A ndzi koti ku tlanga mitlangu kumbe ku endla swilo leswi a ndzi tolovele ku tiphina hi swona,” ku vula Senamela, loyi a nga na milorho yo va dokodela.
Vanyikeri vo titwela lava nga exikarhi ka malembe ya 18 na 55 va nga pfuna Se namela na van'wana vo tala hi ku tsarisa eka webusayiti ya Sunflower Fund.
Swi lava ntsena swabu ya ritiyi na timinete tintsongo ta nkarhi wa wena.
Kombela khiti ya swabu kusuka eka Su nflower Fund hi ku endzela www.sunflowerfund.org kumbe u fonela eka 0800 12 10 82.
Hikwerhu hi nga lwa na khumbheko wa COVID-19
vukuzenzele unnamed
Matiko ya misava ma le ka ntshikelelo lowukulu wa xilamulelamhangu xa swa rihanyu ra vaaki eka mpimo lowu nga se tshamaka wu va kona eka ku tlula dzana ra malembe.
Ku hangalaka ka xitsongwatsongwana xa khorona lexi vangaka mavabyi lama tivekaka tanihi COVID-19 ku humelele hi xihatla no khumbha ndhawu leyikulu, naswona sweswi ku hlamuseriwa tanihi ntungu wa misava hinkwayo.
A xi tivi mindzilekana ya ntivombangu kumbe ya tindhawu, naswona xi tlulela lavantshwa xikan’we na lavakulu, naswona xi le ku hangalakeni eka matiko lama nga hluvuka na lawa ma ha hluvukaka.
Leswi nxopanxopo na nkambelo swi tlakusiwaka, nhlayo ya ntlulelamavabyi eAfrika-Dzonga yi languteriwa ku tlakuka.
Sweswi ndza ha ku hlambanya xiyimo xa khombo xa rixaka, goza leri fambisanaka na ku tika ka nxungeto eka vanhu va ka hina, rixaka ra hina na ikhonomi ya hina.
Leswi swi ta endla leswaku hi va na ndlela yo lawula mhangu leyi khomaneke na ku tumbuluxa tisisiteme to angula ta xilamulelamhangu, ta xihatla na ku anakanya.
Xitsongwatsongwana lexi xi ta vanga mpfilumpfilu swinene, naswona xirhangana xa hina i ku sirhelela rihanyu na ntshamiseko wa Maafrika-Dzonga hinkwawo.
Hi tlhela hi fanela ku ololoxa ku wa ka ikhonomi loku nga papaletekiki.
Hi fanele hi langutela ku hunguteka ka swixaviselavambe, ku hunguteka ka ku fika ka vapfhumba na ntshikelelo lowukulu wa vumaki, khumbheko eka mabindzu na ku tumbuluxiwa ka mitirho na ku yi khoma.
Khabinete yi le ka endlelo ro hetisa ntsengo wa swinghenelelo leswi nga na vuxokoxoko byo hetiseka eka ku lwisana na ntshikelelo wa COVID-19 lowu languteriweke eka ikhonomi ya hina.
Leswi swi endliwa hi ku tirhisana na van’wamabindzu, vatirhi na mihlangano leyi khumbekaka.
A ku ri Louis Pasteur loyi a nga vula leswaku nkateko wu wela miehleketo leyi tilulamiseleke.
Maafrika-Dzonga ma tilulamiserile, naswona ma vi le tano nkarhi wo leha.
Ku sukela loko ku vikiwile mhangu ro sungula, hi tirhile ku va na magoza yo xopaxopa no sivela ku hangalaka ka yona.
Sisiteme ya hina yo angula ya rixaka yi rhangeriwile hi Komiti ya Nhlengelo wa Vaholobye (IMC) leyi fambisiwaka no rhangeriwa kahle hi Holobye wa Rihanyu, Dokodela Zweli Mkhize.
Ndlela leyi IMC na mitlawa yo seketela yi anguleke hakona eka xilamulelamhangu lexi yi ve xikombiso lexinene no khorwisa, ngopfungopfu eka ku pfuneta ku herisa ku chava eka vaakitiko.
Ndzi ta fambisa Huvo ya Vulerisi ya Rixaka ku hlanganisa swiyenge hinkwaswo swo angula swa rixaka ra hina.
Afrika-Dzonga yi na rhekodo ya kahle ya ku lawula swilamulekamhangu swa rihanyu ra vaakitiko.
Hi na vutivi, switirho na vutivi.
Vativi va swa sayense na vativi va ku hangalaka na vulawuri bya mavabyi va hina i va xiyimo xa matiko ya misava.
Hi te na mpfangano wa magoza ya xilamulelamhangu, naswona hi ta endla mpfuneto wa swa timali wu va kona ku seketela matirhiselo ya wona.
Ma katsa ku siveriwa ku endza eka vapfhumba kusuka eka matiko lama nga na nxungeto lowukulu, ku kamberiwa loku bohaka, ku kala u nga tihlanganisi na vanhu van’wana kumbe nhlambulo wa vaakitiko va Afrika-Dzonga lava va vuyaka eka matiko lawa; na ku tiyisisa mbalango, nxopanxopo na nkambelo eka tindhawu to nghena eRhiphabliki.
Ku fambela kule na vanhu i ka nkoka swinene loko hi ta kota ku hunguta ku hangalaka ka COVID-19.Ku hlengeletana ka ku tlula vanhu va 100 ku yirisiwile, naswona ku tlangela ka vanhu lavanyingi hi masiku ya rixaka ku yimisiwile.
Ku vhakachela vabohiwa emakhotsweni hinkwawo ku ta yimisiwa masiku ya 30 ku sukela sweswi.
Ku endzela matiko ya misava loku nga riki ka nkoka hi vatirhelamfumo a ku pfumele riwanga na ku endza ka laha ndzeni ka tiko loku nga riki ka nkoka a ku hlohloteriwi.
Tigede ta 35 ta le misaveni ti ta pfariwa na mihlaluko yimbirhi yo nghena laha tikweni yi ta pfariwa, switano na swikolo leswi nga ta pfariwa ku sukela hi ti 18 ta Nyenyankulu kufikela hi ku hela ka vhiki ra Paseka.
Hi ta tivisa magoza ku nga ri khale hi mayelana na tiyunivhesiti na tikholichi.
N’hweti leyi taka ku ta va Paseka, nkarhi wo kwetsima eka vukhongeri byo hlaya, naswona i nkarhi lowu vukorhokeri bya vanhu votala na tinhlengeletano ti nga ta va kona.
Vakhongeri va fanele va teka swiboho hi mukhuva lowu rhangisaka emahlweni rihanyu ra vakhongerikulobye va vona na tiko hi ku angarhela.
Vulawuri bya nsivelamavabyi byi fanele byi tiyisisiwa eka tisekithara hinkwato.
Muakatiko wun’wana na wun’wana u fanele a byarha vutihlamuleri bya vuhlayiseki bya yena hi ku landzelela magoza yo fana na ku hlamba mavoko hi xisibi nkarhi na nkarhi kumbe xidlayaswitsongwatsongwana swa le mavokweni na ku tipfala tinhompfu kumbe nomu hi thixu kumbe ku tipfala nomu hi xikokola loko a khohlola kumbe a hetshemula.
Tanihi xiphemu xa hina xa matshalatshala ya rixaka, Ndzawulo ya Rihanyu yi ta ya emahlweni na pfhumba leri tiyeke no ya emahlweni ku tisa lemukiso hi mayelana na ku siveriwa, ku hangalasiwa na swikombiso swa ku tlulela ka mavabyi.
Ndzi hlohlotela Maafrika-Dzonga hinkwawo ku titoloveta hi matheriyali yo sivela leyi faneleke.
Magoza lawa ma fana na ya lematikweni man’wana, naswona i swa nkoka leswaku hinkwerhu hi twisisa leswaku a hi yo hi xupula, kambe i mhaka ya vuhlayiseki bya vaakitiko.
Yin’wana ya tinghozi letikulu eka nkarhi lowu i ku tsan’wa na ku pfumala vutivi.
Hi fanele hi yima ku hangalasa mahungu ya vunwa no kala ma nga kambisisiwanga, ngopfungopfu eka xihangalasamahungu ya vaaki.
Leswi swi nga nyanyisa matitwelo yo chava ya rixaka lawa ma nga kona na ku onha tshalatshala ra rixaka.Hi fanele hi tlhela hi nga pfumeleri ku hambana hi mavonelo loku hi nga ku vona ematikweni man’wana loku a ku kongomisiwe eka vaakitiko va matiko lawa ntungu wu sunguleke eka wona kumbe exivindzini xa nkarhi wa sweswi eYuropa.
Lexi ko va xitsong watsongwana lexi khumbhaka vanhu va tinxaka hinkwato.
A hi tweleni vusiwana vanhu lava nga tluleriwa hi mavabyi na lava va faneleke ku vuya ekaya kusuka eka matiko lama nga na nxungeto lowukulu.
A hi pfuneni lava nga hlupheka na lava va nga sirheleleka ngiki swinene ematshanweni yo va papalata.
Hi ta tshama hi tshembekile eka mikhuvanene ya ku kondzelelana na ku xiximana loku hi hlamuselaka tanihi vanhu.
Hi ku yimela vanhu hinkwavo va Afrika-Dzonga, ndzi khensa ntlawa lowu nga vuyisa varikwerhu kusuka eWuhan, eChina, xikan’we na vurhangeri na vanhu va le Limpopo lava nga hi pfuna eka endlelo ra nhlambulo.
Lowu i nkarhi wo tika swinene.
Naswona i mikarhi ya mahlomulo laha matimba ya hina ma tikombisaka hakona.
Hi ta tirha hi vutlhari, hi ku tiyimisela no va na xikongomelo.
Hi ta tirha hi hi hinkwerhu, hikuva swi le ka migingiriko ya Muafrika-Dzonga wun’wana na wun’wana leswaku ku humelela ka matshalatshala ya hina ku tshembeleke eka yena.
Nkarhi wa Thuma Mina wu le ka hina, kumbexana hilaha swi nga se tshamaka swi va kona hakona.
Leswi swi ta hundza.
Hi ta hlula.
Hi Maafrika-Dzonga.
Hinkwerhu hi nga hlula COVID-19
vukuzenzele unnamed
Hi nkarhi wa vhiki hinkwaro ro sungula eka ku pfaleriwa ka tiko hinkwaro eka ku lwisana na ntungu wa xitsongwatsongwana xa khorona lexi hlaselakamisava hinkwayo, a hi tsaki le hi mahungu lamanene lama ya tiseke ntsako na ku tshemba hi nkarhi lowo tika na nkarhi wa nkitsikitsi.
Maafrika-Dzonga ya 114 lama nga kutsuriwa eWuhaneChina eka mavhiki lawa ya nga hundza va gimetile ku va voxe naswona vahlanganisi-wile na mindyangu ya vona.
Hinkwavo ka vona va kambe riwile va kumeka va ri hava xitsongwatsongwana naswona va hanyile kahle na ku tshamiseka emoyeni.
Eka tin’hweti leti nga hundza, a va pfaleriwile, ro sungula eWuhan ku ringana 51 wa masiku na 14 wa masiku ePolokwane.
A va swi kotanga ku va na varhandziwa va vona, va nga swikoti ku suka laha a va ri kona naswona va nga switivi leswaku maxangu ya vona ya ta hela rini.
Loko ho engetela masiku ya 17 lama ya saleke lawa Afrika-Dzonga yi nga ta va yi pfaleriwile va ta va na masiku ya 82 va pfaleriwile.A swi tsakisa swinene ku dzumba na vanhu lavo hamba na va Maafrika-Dzonga, lava nga ni malembe yo hambana, tindzimi na laha va humaka kona.
Ndzi tsakisiwile hi ku kondzelela ka vona na hlohlotelo na ku tiyimisela ka vona ku va va hanyile kahle.
Va huma exivindzini xaxitsongwatsongwana xa kho-rona eWuhan eChina naswona va vonile khumbheko wa khombo ra hlaselo wa xitso-ngwatsongwana lowu xi nga wu endla eka vutomi bya vanhu.
A swi hlamarisi ku twa vona va vula leswaku va va ti byerile leswaku va fanele ku sirhelela rihanyo ra lava nga le kusuhi na vona.
Sweswi ku kondzelela ka vona na ku tiyisela swi va vuyiserile, hikuva va vuyela eka mindyangu ya vona.Ku vuya ka vona ekaya a ku koteka hikokwalaho ka vanhu vo tala lava va nga tirha ku tlurisa mpimo ku ya endla ntirho lowu wo va kutsula wu humelela.
Tanihi rixaka, hi khensa swinene eka Mfumo na vanhu va China ku va va hlayisile vaakitiko va hina, na ku pfuna ka vona eka ku lulamisela ku kutsuriwa ka vona.
I swa nkoka leswaku Maafrika-Dzonga vo hlaya a va ri vadyondzi lava a va ri na basari ku suka eka mfumo wa China; leswi ku nga ku hanana loku khensiwaka hi ntiyiso.
Ha khensa swinene eka vanhu hinkwavo lava a va ngheneleri le eka ntirho lowu, ku suka eka vatirhi va SAA ku ya eka xipa-no xa vutshunguri ku ya eka maphorisa na masocha lava va va vuyiseke ekaya.
Un’wana na un’wana wa vona u tinyikerile ku ta teka vutihlamuleri eka vuhlayiseki na le ka rihanyo ra van’wana.
A va ti lulamiserile ku tirha ntirho lowo tika na ku chavisa na ku landzelela ku va voxe.
Naswona sweswi, hinkwavo ka vona va ndzi byela leswaku va lulamerile ku rhumiwa nakambe.Ndzi lava ku khensa vatirhi na vufambisi bya Hodela ya Ranch ePolokwane, lava va hlayiseke lava vuyeke.
A va ti lulamiserile ku hoxa xandla eka rixaka ra hina ku lwisana na vuvabyi lebyi.
Un’wana na un’wana loyi a nga hoxa xandla eka ntirho lowu u endlile leswaku Afrika-Dzonga yi tinyungubyisa.
Ntokoto wa Maafrika-Dzo-nga eWuhan wu kombisile ku tirheka – na nkoka – wa xiyi-mo xa ku pfaleriwa.
A ku ri hi swiendlo swa matimba leswi mfumo wa China wu nga swi endla ku sivela ku hangalaka ka vuvabyi edorobeninkulu ra Wuhan, leswaku vanhu va hina hinkwavo va kotile ku vuya va nga khomiwanga hi vuvabyi na ku va va hanyile kahle.Wuhan, dorobankulu ra 11 wa mamiliyoni wa vanhu eka xifundzankulu xa Hubei, a ri ri na 50 000 wa vanhu lava tluleti-weke hi xitsongwatsongwana.
Sweswi, endzhaku ka ku tlula tin’hweti timbirhi endzhaku ka loko va tirhisile maqhinga ya ku pfaleriwa ya endliwile, xifundzankulu xi vikile 20 wa vavabyi vantshwa eka mavhiki mambirhi lawa ya hundzeke.Ku sivela vuvabyi lebyi Edorobeni ra Wuhan, eka Xifundzankulu xa Hubei na le ka tindhawu tin’wana ta le China a swi lava tindlela leti-kulu naswona leti to ka ti nga tolovelekangiki.
A swi katsa ku siveriwa ku hanya vutomi bya masiku hinkwawo na ku khumbheka loko vava eka ikhonomi ya China.
Matiko yan’wana lawa ya nga tirhisa maqhinga lawa ya fanaka ni lawa ya vile na ku humelela lokukulu eka ku lawula ku hangalaka ka vuvabyi ku tlula matiko ya ku nonoka ku angu-la.Loko nhlayo ya vanhu lava nga tiyisisiwa ya COVID-19 yi ri nkarhi yi kula emisaveni hinkwayo ku hundza 700 000 na nhlayo ya mafu yi tlula 33 000, hi nga dyondza eka matiko lawa.
Sweswi swi le rivaleni swi-nene leswaku ndlela ya kahle leyi tirhaka eka vanhu ku sivela ku hangalaka ka vuvabyi i ku va vanhu va tshama ekaya na ku va va tshamela kule na le kule ku ringana mavhikinyana.
Naswona i swa nkoka leswa-ku ku pfaleriwa na maqhinga yan’wana ya xihatla ya landze-leriwa na ku tiyisisiwa hi mi-karhi hinkwayo.Tanihi vumbhoni lebyi nga vuriwaka hi Maafrika-Dzo-nga ku suka eWuhan, ku siveriwa ku hanya vutomi masiku hinkwawo, eka ku fambafamba na ku hlangana ka vanhu ka ntolovelo swa tika ku swi tiyisela.
Eka xiyimo xa Afrika-Dzonga, ku pfaleriwa loku ku engetela ku tikeriwa na ntshikelelo, naswona hi le ku endleni hinkwaswo leswi hi nga swi kotaka ku hunguta khumbheko eka vanhu va hina.
Kambe dyondzo leyi hi nga yi kuma eka Maafrika-Dzonga eWuhan hileswaku ku pfaleri-wa ka tirha.
Swi kombisa leswaku loko ho xixima hi ku hetiseka milawu leyi nga kona ku sivela ku tlulela ka xitso-ngwatsongwana, hi nga kota ku hunguta ku tlulela ku ya ehansi.
Swi kombisa leswaku loko ho tirhisana na valawuri va rihanyo eka ku endla leswi hi faneleke ku swi endla, hi nge ponisi ntsena vutomi bya hina kambe na lava hi hanyaka na vona.Timhaka leti runguriweke hi Maafrika-Dzonga lava vuyaka eWuhan ti fanele ti hi nyika hlohlotelo na ku tshembha eka mavhiki lawa ya ha taka.
Timhaka ta vona ti hi byela leswaku ku na ku tshembha endzhaku ka xiyimo xo tika, leswaku loko ho endla leswi hi faneleke ku swi endla na ku xixima ku pfaleriwa, na leswa-ku loko ho tirha swin’we, hi ta hlula.
