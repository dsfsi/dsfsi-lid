“Re tla kgona go tšwela pele ka bophelo le ge kokwanahloko e sa le gona,” a realo, ebile a tlaleletša ka gore leuba le hlotše karoganyo e kgolo gareng ga bao ba šomago le bao ba sa šomego.
Sekhwama sa Solidarity
Mopresidente Ramaphosa o tsebišitše gore Sekhwama sa Solidarity se kgobokeditše tšhelete ya go lekana dibilione tša diranta tše 3.4 yeo e lego meneelo ya go feta ye 300 000 go tšwa go Maafrika Borwa le dikhamphani, mola batho ba go feta 400 le dikhamphani tša go feta 100 di ithaopile go thuša ka ditirelo tša tšona.
“Sekhwama se ralokile karolo e bohlokwa thekgo ng ya karabelo ya tša maphelo ya bosetšhaba le go fediša masetlapelo ao a wetšego batho le naga ya borena.”
O lebogile batho ka moka bao ba tsentšhitšego mašeleng ka sekhwameng, go balwa le ba bangwe ba Maloko a Palamente, mmogo le mananeo a mangwe a go thekga bao ba amilwego ke leuba.
Mopresidente o ile gape a lebiša ditebogo go bašomedi ba tša maphelo le ba tša ditirelo tše bohlokwa ba bantšhi bao ba ralokago karolo e bohlokwa ntweng kgahlanong le COVID-19.
“Setšhaba se tloga se leboga kudu bašomedi ba tša maphelo mmogo le bašomedi ba bangwe ba ditirelo tše bohlokwa bao ba beilego maphelo a bona kotsing ba hlokometše bao ba lwalago le bao ba lego kotsing mo nakong ye,” a realo.
– SAnews.gov.za
Lekala la setšhaba le la poraefete a bohlokwa kgolong ya ikonomi
Vukuzenzele Unnamed
Ge re le gare re šoma gore re godiše ikonomi ya borena le go hlola mešomo, go na le dingangišano tše ntšhi mabapi le dikarolo tšeo di bapalwago ke mmušo le kgwebo go fihlelela dinepo tše.
Batho ba bangwe ba šišintše gore re kgethe e tee gareng ga tšona; ka go le lengwe, mmušo woo o hlabollago, woo o ralokago karolo e bohlokwa ka mpshafatšong ya ikonomi le leago, le, ka go le lengwe, go katološa lekala la poraefete leo le hlohleletšago kgolo le mešomo.
Nnete ke gore re a di hloka bobedi.
Re hloka mmušo woo o hlabollago ebile o kgonago mmogo le lekala la poraefete leo le phelago la matšato.
Re hloka gore di šome mmogo le go thušana.
Kgopolo ye ga se e mpsha.
Mengwaga e masometharo ya go feta, ka ngwaga wa 1992, mokgatlo wa Afri can National Congress o amogetše tokomane yeo thaetlele ya yona e rego “Ready to Govern”.
Tokomane e ala melawana ya pholisi bakeng sa Afrika Borwa ya demokrasi gomme, mo nakong ya go batamela mengwaga e masometharo, e hueditše tsela yeo pholisi e e tšeago ya go latelana ga mebušo ya demokrasi.
Tokomane ya “ Ready to Govern” e be e na le ponelopele ya mmušo wa demokrasi woo o nago le maikarabelo a go kgokaganya, go rulaganya le go hlahla tlhabollo ya ikonomi gore e be yeo e phelago e gola ka tšhomišano le mekgatlo ya diyunione, dikgwebo le makala a mangwe a setšhaba.
E boletše le ka tlhokego ya pholisi ya ikonomi yeo e dirago gore ikonomi e be ya demokrasi gomme ebile e hlola menyetla ya mešomo yeo e lego ya moputso woo o kgonago go phediša batho ka Afrika Borwa.
Tokomane e lebeletše gape ‘lekala la poraefete leo le nago le matšato, leo le šomišago mabokgoni le bokgoni bja go tšea diphetho bja Maafrika Borwa ka moka le medirwana ya tša dikgwebo yeo e tšeago karolo e kgolo tlholong ya mešomo.
Mo Polelong ya Maemo a Setšhaba yeo e sa tšwago go feta, ke hlalositše ka fao mmušo, kgwebo le bašomi ba ka šomago mmogo ka gona, yo mongwe le yo mongwe a šomiša bokgoni bja gagwe bjoo bo ikgethilego go hlola mešomo.
Ye nngwe ya dilo tše bohlokwa tšeo di oketšago kgolo le mešomo ke dikgwebo tša mmušo (diSOE).
Tšona di fehla mohlagase, di laola mae-makepe, di aga ditsela ebile di aba meetse ao ikonomi e a hlokago gore e kgone go šoma.
Esale go tloga mola demokrasi e thomago, di-SOE tše di kgonne ka maatla go thuša bao ba hlokago go fihlelela ditirelo tša motheo.
Ke ka fao karolo e bohlokwahlokwa ya lenaneo la rena e lego go matlafatša dikgwebo tša mmušo, go di bušetša maemong a makaone a ditšhelete, go hlabolla mokgwatšhomo le tshepetšo ya tšona, gape le go di kgontšha go raloka karolo e bohlokwa ebile e holago naga.
Ka go latela karolo yeo go bolelwago ka yona ka go “Ready to Govern”, mmušo o laola kgolo le mpshafatšo ka mekgwa e bjalo ka pholisi ya phenkgišano, dinyakwa tša matlafatšo yeo e nabilego ya Bathobaso kgwebong le melao ya tekatekano mošomong, gape le go kgokaganya kabo ya dilaesense tšeo di fapafapanego go ditlamego tša ditirelo le matlafatšo tša naga ka bophara.
Mmušo o tsenya gape letsogo tabeng ya tlholo ya mešomo yeo e sego ya bao ba šomelago lekala la setšhaba feela.
Lenaneo la Mešomo ya Setšhaba leo le Katološitšwego, leo le thomilego go ba gona go tloga ka 2003, le file dimilione tša batho menyetla ya mešomo.
Mo nakong ya bjale, karabelong go seabe se sebe sa leuba la COVID-19 go ikonomi, mmušo wo o bone koketšego e kgolo ya mešomo ka lekaleng la setšhaba mo historing ya naga ya gaborena.
Lenaneo la Tsošološo ya Mešomo ka Presidente le thekgile menyetla ya go feta 850 000 ka dikgwedi tše 16 feela.
Go tlaleletša koketšo ya mešomo ka lekaleng la setšhaba, re fana ka thekgo go baswa bao ba sa šomego, go ba lokišetša lefase la mešomo, go ba dira gore ba thwalege, le go ba kopantšha le menyetla.
Go na le ditsela tše dingwe tše dintšhi tšeo ka tšona mmušo o tsenyago letsogo tlholong ya mešomo ka dipeeletšo tše kgolo go mananeokgoparara, tlhamong ya mafelo a ikonomi ao a ikgethilego, gape le ka thekgo go diintaseteri tša mešomo ya diatla.
Nepo yeo e ikgethilego ngwageng wo e go dikgwebo tše nnyane, tša magareng le tše nnyanennyane, go matšema mmogo le tšeo esego tša semmušo.
Ka tlhamoleswa ya sekema sa kadimišo ya tšhelete seo re se tsebagaditšego dikgweding tša mathomo tša go phulega ga leuba la COVID-19, re dira gore mašeleng ao a kgontšhago dilo go boela sekeng a fihlelelwe bonolo ke di kgwebo tše nnyane.
Re katološa lekgetho la mošomo la go thwala baswa le go lebelela diphetogo tše dingwe tša melawana go kgontšha dikgwebo tše nnyane go thwala batho ba bantšhi.
Bjale ka ge ke laeditše ka Polelong ya Maemo a Setšhaba, tše di magareng ga magato ao re a tšeago bjalo ka mmušo go “hlola mabaka ao a tla kgontšhago lekala la poraefete – ekaba le legolo goba le le lennyane – go tšwelela, go gola, go fihlelela mebaraka e meswa, go hlola ditšweletšwa tše diswa, le go thwala bašomi ba bantšhi.”Lekala la poraefete le thwetše seripa le kotara ya bašomi ka Afrika Borwa gomme le rwele maikarabelo a peditharong ya peeletšo le diphatišišo le tšhomišo ya tšhelete.
Ka go sepedišana le mmušo woo o kgonago ebile o hlabollago, naga ya borena gona e hloka lekala la poraefete la go šoma botse leo le beeletšago ka bašoming bao ba tsebago mošomo.
Ge mešomo ya lekala la poraefete e oketšega, batho ba bantšhi ba hwetša thekgo ebile ba phela botse.
Didirišwa le ditirelo di kgona go fihla bathong ka bontšhi gomme mmušo wa demokrasi o kgona go kgoboketša lekgetho le lentšhi leo le thušago tlhabollo ya leago.
Tokomane ya ‘ Ready to Govern’ e re karolo yeo mmušo o e ralokago “e swanetše e lokišwe gore e kgotsofatše dinyakwa tša ikonomi ya naga ka tsela yeo e sego ya raragana”, ekaba e le go oketša go kgatha tema ga mmušo ka mafelong a taolo goba e le go fokotša go kgatha tema ga ona ka go mafelong a mangwe.
Re ka se kgone go fihlelela ikonomi ya mohuta woo ntle le mmušo woo o kgonago ebile o hlabollago, mmogo le lekala la poraefete leo le akaretšago ebile le golago ka lebelo.
Ga se ra swanela go botšwa gore re kgethe lefe goba re se kgethe lefe.
Re a hloka ka bobedi.
SoNA 2022: Go kaonafatša maphelo
Vukuzenzele Unnamed
Mmušo o ikgafetše go bea batho pele, gomme o iphile matšatši a lekgolo go phetha leano la go akaretša makala ka moka a setšhaba mo kgodišong ya ikonomi ya Afrika Borwa, go hlola mešomo le go fetšiša tlala.
Se se gateletšwe ke Mopresidente Cyril Ramaphosa nakong ya Polelo ya Maemo a Setšhaba ya 2022.
“Mošomo wo o tla dirwa motheong wa Leano la Mpshafatšo le Tsošološo ya Ikonomi, leo le tšwelago pele go ba lenaneo la rena la go aga ikonomi leswa,” a realo.
Ge a be a bolela le setšhaba, Mopresidente o rile ditlapele tša mmušo ke go fenya leuba la Bolwetši bja Kokwanahloko ya Khorona (COVID-19), go aga mananeokgoparara, go oketša tšweletšo ka mo nageng go hlola mešomo le go šomana le mathata a go amana le mohlagase.
“Ge eba go na le selo se tee seo re dumelelanago ka sona ke gore seemo sa gabjale – sa bohloki bjoo bo ikepetšego, tlhokego ya mešomo le go se lekalekane – ga se amogelege ebile ga se sa swanela go tšwela pele.
Go hlola mešomoNgwageng woo o fetilego kotareng ya go feta, palo ya tlhokego ya mešomo e fihleletše seemo sa godimodimo kudu mo 34.9% ya badudi ba sa šomego ka baka la masetlapelo a go amana le tša ditšhelete ao a hlotšwego ke COVID-19.
“Ka moka re a tseba gore mmušo ga o hlole mešomo.
Kgwebo ke yona e hlolago mešomo.
Mošomomogolo wa mmušo ke go tla ka mabaka ao a tla kgontšhago makala a poraefete – bobedi le legolo le le lennyane – go tšwelela, go gola, go fihlelela mebaraka e meswa, go hlama ditšweletšwa tše diswa, le go thwala bašomi ba bantšhi,” a realo.
Batho bao ba ka bago dipersente tše masomeseswai bao ba šomago, ba šoma ka lekaleng la poraefete.
Mopresidente o rile mmušo o tla tsebagatša sekhwama sa kadimišo ya mašeleng go thuša dikgwebo tše nnyane go tsoga.
Lenaneo la Tsošološo ya Mešomo ka Mopresidente, leo le šetšego le thekgile menyetla ya mešomo e 850 000, le tla oketšwa.
Bontšhi bja bao ba holegilego e be e le baswa, gomme ba go feta dipersente tše masometshela e be e le basadi.
Tsošološo ya mešomo e tla kgontšha Kgoro ya Tša Selegae go thwala baswa ba 10 000 bao ba sa šomego go yo fetolela ditokomane tša pampiri go ba tša ditšithale, gomme Sekhwama sa Mešomo ya Leago se tla hlola menyetla e mengwe gape e 50 000.
Kgoro ya Thuto ya Godimo le Tlhahlo e tla fa dialoga tše 10 000 tša thuto le tlhahlo ya mešomo ya diatla menyetla ya mešomo go tloga ka Moranang 2022.
Websaete ya SAYouth.mobi, yeo e diretšwego go thuša baswa bao ba nyakago mešomo le go fihlelela me nyetla le thekgo, gabjale e na le baswa ba go feta dimilione tše 2.3 bao ba ingwadišitšego.
Mo go bona, ba go feta 600 000 ba šetše ba hweditše menyetla ya mešomo.
“Tirelo ya Baswa ya Bosetšhaba e tla thwala sehlopha sa yona sa mathomo sa baswa ba 50 000 mo ngwageng wo, e hlolele baswa menyetla ya gore ba tšee karolo ditšhabeng tša bobona, e hlabolle mabokgoni a bona le gore ba thwalege.
Mphiwafela wa SRD o tšwela pele
Mphiwafela wa Kimollo ya tša Leago (SRD) go COVID19, woo o thušitšego batho ba go feta dimilione tše 10 bao ba sa šomego, o okeleditšwe nako go fihla ngwageng o tlago – go fihla mafelelong a kgwedi ya Hlakola 2023.
Go tlaleletša seo, mmušo le bašomimmogo le ona o tla lebelela ditsela tšeo ka tšona o ka tšwelago pele go thuša batho bao ba nago le mathata a ditšhelete ka mokgwa woo elego gore o ka se imele naga ge nako e dutše e eya.
Go hwetša naga
Mmušo o tšwela pele ka taba ya pušetšo ya naga gomme o letetše go fetišwa ga Molaokakanywa wa Pušetšo ngwageng wo.
Go hlangwa ga Setheo sa Tlhabollo ya Temo le Pušetšo ya Naga le gona go tla phethwa ngwageng wo.
“Kgoro ya Mešomo ya Setšhaba le Mananeokgoparara e tla phetha go fetišetšwa ga dihekthara tše 14 000 tša naga ya mmušo go Setheo sa Tlhabollo ya Dintlo,” Mopresidente a realo.
O tlaleleditše ka gore go na le naga yeo e lekanego yeo e lemegago go thekga dimilione tša balemipotlana bao ba tšwelelago ba dikgogo, leruo, dienywa le merogo.
Balemi ba go feta ba 100 000 ba šetše ba amogetše dibaotšhara tša go ba thuša go oketša tšweletšo, gomme lenaneo leo le tla katološwa gore le fihlelele balemi ka bontšhi.
Bomenetša le bosenyi
Go tloga tlhamong ya Komišene ya mabapi le go Gogwa ga Mmušo ka Nko go ya go dinyakišišo tša mabapi le dikonteraka tša go reka tša go amana le COVID-19, Mopresidente Ramaphosa o tloga a sa metše mare ge go etla tabeng ya go fediša bomenetša.
“Maitekelo a rena a go tsošološa ikonomi a ka se atlege ge re ka se lwe le go keka ga bomenetša ka mešegofela.
Pele ga la 30 Phupu, Mopresidente o tla ala leano la go šoma karabelong ya ditigelo tša go tla ka Komišene.
O hlalositše gore ditheo tša mmušo tšeo di fapafapanego di šoma mmogo go šupa bao ba senyago, di ba fe kotlo, le go lefiša tšhelete ya Mmušo yeo e utswitšwego.
Polokego le tšhireletšo di tla matlafatšwa ka go thwala maphodisa a 12 000 le go hlama leswa diforamo tša sephodisa tša setšhaba.
Go lwa le GBVF
Mmušo o tla tšwela pele gape go matlafatša ntwa kgahlanong le Tlaišo ya Bong le Polao ya Basadi (GBVF) ngwageng wo ka go phethagatša Leano la Bosetšhaba la Ditharollo go GBVF.
Melao e meswa e šetše e šoma go matlafatša lekala la tša toka le go thekga bao ba phologilego tlaišo.
“Phethagatšo ya melao ye e bohlokwa go netefatša gore melato e rarollwa ka katlego, gore baphologi ba šireleditšwe le gore go ba le dithibelo tšeo di šomago ka go phethagala.
Wo mongwe wa melao e meswa yeo Mopresidente Ramaphosa a bego a bolela ka yona ke Molaophetošwa wa tša Bosenyi le Merero yeo e Amanago le Bjona woo o šireletšago batho bao ba lego kotsing ya go ka tlaišwa gape.
Molao wo o dumelela dikgorotsheko go thwala banamodi bao ka bona ngwana, mogolofadi goba motšofadi a ka lekolwago ka gona nakong ya tsheko.
Mopresidente o be gape a bolela ka Molaophetošwa o moswa wa Bosenyi (Melato ya go amana le Thobalano le Merero yeo e amanago le yona) woo o dirago gore e be molato go šomišwa bošaedi le go goketšwa ka tša thobalano ga batho bao ba nago le bogolofadi bja monagano.
Molao wo o bolela gape gore melato ya go amana le thobalano kgahlanong le batho bao ba nago le bogolofadi bja monagano e swanetše e ngwadišwe ka Lenaneong la Bosetšhaba la Melato ya Thobalano (NRSO).
Molaophetošwa wa Dikgaruru tša ka Gae o lebelela mararankodi ao a lego gona ka dikgarurung tša dikamano tša ka gae.
Molao o dumelela tsela ya go humana mangwalo a ditaelo tša tšhireletšo, le go nabiša maemo ao lengwalo la taelo ya tšhireletšo le ka kgopelwago ka gona.
Mopresidente Ramaphosa o rile Molao wo o šireletša gape batšofadi go mehuta ka moka ya tlaišo ya ka gae, gomme ebile o dumelela bangongoregi go kgopela mangwalo a taelo ya tšhireletšo inthaneteng, e le go ba bolokela nako le tšhelete ya senamelwa.
Thekgo ya balwetši e bohlokwa go lwantšha TB
Dale Hes
Protšeke ya Afrika Borwa ya Bolwetši bja Mafahla (TB) yeo e šomago mmogo le Etšensi ya Amerika ya Tlhabollo ya Boditšhabatšhaba (USAID) e laeditše bohlatse bja go ba mohlala wo mokaonekaone wa ka fao mmušo, batho setšhabeng le Mekgatlo yeo e Sego ya Mmušo (di-NGO) di ka šomago mmogo go lwantšha TB ka go abela balwetši thekgo ye maleba.
Afrika Borwa e tšeere maemo a boetapele twantšhong ya TB lefaseng ka bophara, ebile US AID e tšeere kgato ya go fana ka thušo.
Protšeke ye ya mengwaga ye mehlano, yeo e thomilwego ka 2016, e gare e phethagatšwa ka tšhomišano le Kgoro ya Bosetšhaba ya Maphelo mo diprofenseng tše seswai tša Afrika Borwa.
Tše dingwe tša dikarolo tše bohlokwahlokwa tša protšeke ye ke go thekga di-NGO tšeo di ikagilego setšhabeng.
Protšeke ye e fana ka thekgo ya tšhe lete go di-NGO tše 21 tšeo di thekgilego balwetši ba go feta 3 500, ba bantši ba bona ba tšwa dinagamagaeng.
Mosamaria Profenseng ya ForeisetataKua Mangaung, Mosamaria ke ye nngwe ya di-NGO tšeo di amogetšego thekgo ya tšhelete go tšwa protšekeng ye.
Mokgatlo wo o nale sehlopha sa badiredi ba maphelo go tšwa setšhabeng, molaodi wa pro -tšeke le motlanyatshedimošo bao ka moka ba šomago ka thata go netefatša gore balwetši ba latela dikalafo tša bona gore ba kgone go fola mo lebakeng la dikgwedi tše tshela.
“Re thwetše bahlokomedi ba go fihla 74 mo protšekeng ye.
Mathomong re be re šoma ka balwetši ba 200, ke moka ra hlatlogela go balwetši ba 400, ebile mo kontrakeng ya rena ya bjale re nale balwetši ba 500 bao re šomago le bona tšatši ka tšatši.
Balwetši ba ba fetišetšwa go rena ge go kgonthišišitšwe gore ba swerwe ke TB go tšwa dikliniking tše senyane tša go fapafapana mo Mmasepaleng wa Metsesetoropo wa Mangaung,” a realo motsamaiši wa Mosamaria e bago Trudie Harrison.
Mosamaria e swara masolo a diteko a go tsena motse ka motse go hwetša balwetši ba TB le go netefatša gore ba hwetša kalafo ka yona nako yeo.
Harrison o bolela gore mošo mo wo botse wa Mosamaria o fokoditše mahlabišadihlong ao batho ba nago le ona mabapi le TB, o agile dikamano tšeo di tiilego setšhabeng ebile gape o hlatlošitše kelo yeo e kao nafetšego ya dikalafo tšeo di atlegilego tša bolwetši bjo.
“Go fa mohlala, ka baka la lesolo le, ka 2018 balwetši ba rena ba 514 ba thušegile gore ba fole,” a realo Harrison.
Harrison o boditše batho ka semaka sa yo mongwe wa balwetši ba Mosamaria.
O filwe thekgo ya tšatši ka tšatši ke mohlokomedi wa Mosamaria, yo a bego a netefatša gore o nwa diphilisi tša gagwe tšatši ka tšatši le go thuša gape ka maupi le diaparo tše diswa.
“O feditše kalafo ya gagwe a ba a fola.
O ile a boela mošo mong ka ge mongmošomo wa gagwe a be a mmeetše mošomo wa gagwe,” a realo Harrison.
Tseba dika tša TB Ge eba o nale tše dingwe tša dika tšeo di latelago, o swanetše go etela kliniki ya kgauswi le wena gore o dirwe diteko tša TB:
• Go gohlola lebaka la go fihla dibeke tše tharo goba go feta;
• Go gohlola sehuba sa madi;
• Dihlabi kgareng, goba go kwa dihlabi ge o buša moya goba o gohlola;
• Go fokotšega ga mmele e se ka maikemišetšo;
• Molapo;
• Go fišafiša .
MAPHELOGo hwetša tshedimošo ka botlalo ka ga Protšeke ya Afrika Borwa le USAID ka TB, leletša: 012 484 9300.
A re šomeng mmogo go lokiša maemo a ditšhelete tša rena
vukuzenzele unnamed
Ditekanyetšo tšeo di adilwego ke Tona ya Ditšhelete Tito Mboweni di hlagiša tshe katsheko ye e hlwekilego ya seemo sa ekonomi ya rena.
Dipalopalo di dira gore go be molaleng gore ka ntle le ge re ka dira se sengwe mo lebakeng le go fetoša dilo, go tla ba boi ma mo nakong ye e tlago.
Ge re bea se gabonolo, re šomiša tšhelete ye ntši kudu go feta yeo re e hwetšago.
Ka lebaka la se, re adima tšhelete kgafetšakgafetša, gomme tshenyegelo ya go lefa sekoloto seo e a hlatloga.
Gabotse, ditshenyegelo tša go lefa sekoloto mo lebakeng le ke lekala leo le golago ka lebelo kudu la tshenyegelo.
Re šomiša tšhelete ye ntši kudu re lefa dikoloto go feta yeo re e šomišago go tša maphelo; ke fela thuto le tlhabollo ya leago tšeo di hwetšago tšhelete ye ntši.
Maemo a a kotsi ebile ga a kgone go tšwetšwa pele go ya go ile.
Re swanetše go dira dipheto go tše kgolo ebile re swanetše go di dira gona bjale.
Go na le mabaka a mmalwa ao a dirilego gore re ikhwetše re le maemong a mo lebakeng le.
Ekonomi ya rena ga se ya gola kudu mo mengwageng ye lesome ye e fetilego, kudu ka lebaka la mathata a ditšhelete lefaseng ka bophara ka ngwa ga wa 2008 le go phuhlama ga nyakego ya diminerale tšeo re di romelago dinageng tša ka ntle.
Ka lebaka la se, kgoboketšo ya motšhelo e ile ya fokola gomme re ile ra swanelwa ke go adima tšhelete ye ntši gore re kgone go tšwetša pele tšhomišo ya tšhelete go tlhabollo, go mananeokgopa rara le go meputso.
Mola ka go le lengwe, go gogwa ga mmušo ka nko le bomenetša di amile pušo gampe, ga mmogo le go ama go šoma gabotse ga phe thagatšo ya mešomo le seemo se sekaone sa ditšhelete go ya go ile ka dihlongweng tša setšhaba tše mmalwa, go aka retšwa le ka dikgwebong tša mmušo (di-SOE).
Maitapišo a go tsošološa ekonomi le go aga leswa di hlongwa mo mengwageng ye mebedi ye e fetilego bjale a nyefišitšwe ke mathata a mo hlagase, gomme se sa tšwela pele go šitiša kgolo ya ekonomi le go bea morwalo wa tlaleletšo go ditšhelete tša setšhaba.
Ka fao dilo tšeo re di beilego pele ka mo ditekanyetšong tše ke go bušetša ekonomi tseleng ya kgolo, go fokotša tšhomišo ya tšhelete ya setšhaba le go bušetša sekeng sekoloto sa rena.
Ditekanyetšo ke karolo ye bohlokwa ya lesolo la rena la go tliša kgolo ye e akaretšago bohle, tlhomo ya mešomo, peeletšo le mmušo wo o nago le bokgoni.
Re tšere sephetho re na le maikemišetšo a go se tliše mokgwa wa seemo sa ekonomi seo se lego se boima.
Mokgwa woo o ka be o dirile gore go be le diphokotšo tše kgolo tša tšhomišo ya tšhelete go ditirelo tša leago tšeo bahloki ba di tshepilego.
Nkabe o ile wa akaretša go fokotšwa ga meputso ya bašomi ba mmušo kudu, bogolo bja tirelo ya mmušo, go fokotša diponase le diphenšene, go hlatloša metšhelo le go rekiša dithoto tša mmušo tše bohlokwa.
Ditekanyetšo tša go fokotša sekoloto sa mmušo nkabe di šitšitše dikgonagalo tša kgolo ya ekonomi ya rena go tšwela pele le go fokodiša bokgoni bja mmušo bja go hlohleletša go kgatha tema ka ekonoming le go fihlelela dinyakwa tša batho.
Sebakeng seo re hlagišitše ditekanyetšo tšeo di nago le mehutahuta ya magato ao a le kaneditšwego le ao a tšerwego ka tlhokomelo kudu ka nepo ya go laola tšhomišo ya ditšhe lete, ya go oketša letseno le go hlohleletša kgolo ya ekonomi.
Mo mengwageng ye e tlago ye meraro, re emetše go fihle lela poloko ya tšhelete ye e ka bago R261 pilione ka go fokotša ditekanyetšo tša dikgoro tše mmalwa le go fokotša kelo yeo tefo ya meputso ya bašomi ba mmušo e golago ka yona.
Ka go le lengwe, le ge go le bjale, re tla swanela ke go šomiša tšhelete ye ntši gore re thekge go beakanya leswa ga di-SOE tša go swana le Eskom le Tirelo ya Difofane ya Afrika Borwa (SAA).
Ka lebaka la se, re emetše gore go be le phokotšo ka botlalo ya R156 pilione ka go tšhomišo ya tšhelete ye e hlokago tswala mo lebakeng la magareng.
Se se tla thuša go fokotša se koloto le go fokotša dinyakwa tša rena tša go adima tšhelete.
Karolo ye kgolo ya tšhelete ye re e bolokago e tla tšwa go phokotšo ya kelo yeo tefelo ya meputso e golago ka yona.
Se se tla nyaka gore go be le dipoledišano tšeo di nago le nepišo gareng ga badirišani ba rena ba setšhabeng, eupša kudukudu le mekgatlo ya bašomi ba mmušo.
Ditherišano tše di swanetše go sepetšwa ka moya wa go nyaka ditharollo.
Ke hlohleletšwa ke go nyaka ga bakgathatema ka moka go tsenela ditherišano tše di tsene letšego tšeo di ikemišeditšego go hwetša tharollo.
Maikemišetšo a rena ga se go fokotša bogolo bja tirelo ya mmušo, eupša ke go lekodišiša lebelo leo tefelo ya meputso e golago ka lona.
Meputso ya bašomi ba mmušo ka kakaretšo e oketšegile ka kelo ya godimo go feta infoleišene mo me ngwageng ye mentši, gomme re swanetše go lokiša se ge e le gore re tlo dira gore ditšhe lete tš a mmušo di be ka fase ga taolo.
Se gape se ama le taolo tša ditšhelete tša batho, fao e lego gore ge selo seo tšhelete e šomišwago go sona gomme tefelo ya sona e hlatlogago ka kelo ya go feta infoleišene – e ka ba tefelo ya mohlagase, ditefelo tša tšhomišo ya sellathekeng tša go swana le go reka metsotso le data goba ya dijo – se tla dula se bea ditekanyetšo le ditšhelete tša motho ka fase ga kgatelelo ebile di etšwa taolong.
Tefelo ya meputso e tšwela pele go ba karolo ye kgolo kudu yeo tšhelete e šomišwago go yona ge e hlopša go tša ekonomi.
Kgolo ka go tefelo ya meputso e thomile go šitiša tšhomišo ya tšhelete ka go diprotšeke tše kgolo tšeo di tlišago kgolo ya ekonomi ka moso le ka go dilo tšeo di lego bohlokwa go kabo ya ditirelo.
Tefelo ya meputso ya bašomi ba mmušo ga se fela lekala leo re fokotšago tshenyegelo ka go lona.
Ke tšere sephetho sa gore go ka se be le tlhatlošo ya meputso ya bahlankedibago lwane ba mmušo mo ngwageng wo.
Se se latela phokotšo ya diputseletšo tšeo di bakilwego ke diphetogo ka go Ministerial Handbook.
Re tla phatlalatša mo lao o moswa mo ngwageng wo fao re tla tsebagatšago tlhako ya ditefelo go dihlongwa tša mmušo le go dikhamphani tša mmušo ka nepo ya go thibela tefelo ya go fetišiša go maloko a makgotlataolo le go balaodi phethiši.
Badirišani ka rena ba mekga tlo ya bašomi ba nepile ge ba re re swanetše go thibela go dutla ga ditšhelete tša mmušo ka go tšea magato a go rarolla bome netša, go fediša tšhomišobošae di ya ditšhelete yeo e seg o molaong, yeo e sa kwagalego le ya go senya tšhelete.
Re tla dira se kudu le go fetišiša.
Go swana le ge go laola tefelo ya meputso ya bašomi ba mmušo go le bohlokwa ka nepo ya go bea sekeng ditšhe lete tša setšhaba, go kaonafatša go šoma gabotse ga lekala la mmušo go bohlokwa ge e le gore re nyaka go aga mmušo wo o nago le bokgoni kudu, le wa go šoma ntle le mathata.
Re hloka kudu batho ba male ba maemong a maleba.
Ge re laola tšhomišo ya tšhe lete ya mmušo, re nyaka kgolo.
Ke ka lebaka leo fao, ka ntle le sekgoba sa tlhokego ya ditšhe lete, go se na le dikoketšego tše kgolo tša metšhelo.
Se bakeng seo, go na le kimollo go balefametšhelo le magato a mmalwa a go katološa mothamo wa metšhelo ya dikhamphani.
Gape re tšwela pele ka dipeakanyoleswa tšeo di nago le dipoelo tše kgolo tša go swana le kabo ya mo hlagase, kabo ya maemakepe le diporo le dikgokagano tša megala ka nepo ya go fokotša tshenyegelo ya go dira kgwe bo.
Ka go diriša Sekhwama sa Kabo ya Mananeokgoparara re ikemišeditše go nyaka the kgo ya mašeleng go tšwa go methopo ye e fapafapanego ka nepo ya go beeletša ka go Lenaneo le legolo la kago ya mananeokgoparara.
Ka leano la rena la diintasteri le lesolo la dipeeletšo re lokolla makala a bohlokwa a kgolo ya ekonomi.
Re lokiša maemo a ditšhelete tša rena tša setšhaba ka nepo ya gore kgolo ye e akaretšago bohle le tlhomo ya mešomo di kgonagale.
Dinako tše bjalo di ipiletša go rena gore re go polele ba bangwe, re se tšeye lehlakore.
Di ipiletša gore re be le tirišano, re se be le dithulano.
Go theeletšana le go nagane lana go swanetše go dirwa.
Ka moka re ka mo mmogo, ebile re na le maikarabelo a go swana a go tšea lehudu, ra sepetša mmogo le go otlela naga ya rena ka mo meetseng a a diphefo tše maatla.
Vulekamali e maatlafatša maAfrika Borwa
More Matshediso
Ka ponyo ya leihlo, batho ba kgona go longwa tsebe gabonolo ka ditekanyetšokabo tša naga ye, tše ka moka di kgonagala ka baka la sistemo ya inthaneteng ya go bitšwa Vulekamali.
Phothale ye e hlomilwe ke ba Matlotlo a Bosetšhaba mengwageng ye mebedi ye fetilego ka tšhomišano le mekgatlo ye bonagalago ye tšwago setšhabeng.
Protšeke ye ya boikgopolelo e thopile sefoka nakong ya Difo ka tša bo17 tša Boikgopolelo Le fapheng la Mmušo ngwageng wa 2019, ka fase ga legoro la Boikgopolelo bjo bo Kgokaga nyago Ditharollo tše ikadilego ka Theknolotši ya Sebjalebjale.
Molaodi wa Matlotlo a Bosetšhaba Andile Best, yo a eteletšego pele lesolo la phothale ya Vulekamali , o bo letše gore nepokgolo ya yona ke go hlatloša kgahlego ya batho, kamego ya bona le tsebo ya mananeo a ditšhelete a mmušo.
“A ke maikgafo a Matlotlo a Bosetšhaba a go se fihle selo mabapi le matlotlo a mmušo.
Tshedimošo ka ga diteka nyetšokabo e šetše e phatlala ditšwe wepsaeteng ya Matlotlo a Bosetšhaba, eupša phothale ye e nale tshedimošo yeo e ka hwetšagalago gabonolo ka fomate ya go se fediše pelo, go kgontšha gore tshedimošo bathong e phatlalatšwe ka katlego, gomme go be le ditshekatsheko le dinyakollo,” a hlaloša ka gorealo.
Goya ka Best, Vulekamali e thekga kamego ye tšwago mekgatlong ye ikadilego setšhabeng le setšhaba ka kaka retšo ditshepedišong tša teka nyetšokabo ebile e kgontšha badudi go ba le ditherišano tše nago le tsebo ka gare mabapi le dipholisi tša mmušo.
“Ge re ka kgopela batho gore ba kgathe tema ditshepedišong tša tekanyetšokabo ke moka bona batho bao ba sa tsebe selo, ba ka se kgone go hlagiša dintlha tša go kwagala.
Sa bobedi, re nyaka batho ka moka setšhabeng ba tsebe ka fao mmušo o šomišago tšhelete go tšwa sekhwameng sa ona,” a realo Best.
Go fa mohlala, mekgatlo ye lego setšhabeng e fela e nyaka go tseba ka fao mmušo o abago ditirelo, ka fao ditirelo di kgokaganago le tekanyetšokabo le gore gare ga mmušo wa bo setšhaba, mmušo wa profense goba pušoselegae ke ofe mmušo wo o rwelego maikarabelo a ditirelo tše itšego.
Best o boletše gore magareng ga bakgathatema bao ba ame gago protšekeng ye ke Kgoro ya Peakanyo, Tekodišišo le Tshekatsheko ya Phethagatšo ya Mošomo (DPME); mokgatlo wa mohlakanelwa wo ikagile go setšhabeng wa Imali Yethu ; Senthara ya Lesolo la Lefaseng ka Bo phara le ya Boeletši bja Sethekniki.
M o maemong afe goba afe a go tšea diphetho le mo sehlongweng sefe goba sefe sa pušo, go nale baemedi ba go tšwa mmušong le ba go tšwa mekgatlong ye ikagilego setšhabeng, a realo.
Ge a be a bolela legatong la mekgatlo ye lego setšhabeng ye amegago, Zukiswa Kota, hlogo ya Lenaneo la Tlhokomelo le Thekgohlohleletšo Bolekoding bja Boikarabelo bja Ditirelo tša Mmušo ebile e le mosepediši yo a eteletšego ditshepedišo ka moka pele tša Imali Yethu , o boletše gore ditshepedišo tša boikarabelo tša tekanyetšokabo di bohlokwa temokrasing.
Nepokgolo ya tšona ke go huetša kabo ya ditirelo yeo e kaonafetšego, a realo.
“Go rena, khumanego ya tshedimošo ya ka pejana go ra gore o ka se ke wa hwetša batho setšhabeng ba dula ba nyamile ebile ba sa lemoge ditshepedišo tša tekanyetšokabo,” a realo, a buša a tlaleletša ka gore batho ba kgona go dira dilo ka tšhoga nyetšo goya ka fao go nyakega go ge ba efa ditshwayotshwayo tša bona ka tekanyetšokabo ebile ba tseba gabotse gore ba swanetše go lebiša dikgalefo tša bona go mang .
Dintlha ka botlalo ka ga ADHD le ADD
Silusapho Nyanda
THUŠO E gona go bana bao ba nago le mathata a go hloka šedi mo go tseneletšego le go ba le mafolofolo a go fetelela.
Ge ngwana yoo a nago Bothata bja go Hloka Šedi mo go Tseneletšego le go ba le Mafolofolo a go Fetelela (ADHD) goba Bothata bja go Hloka Šedi mo go Tseneletše-go (ADD) a ka se alafiwe, gona maemo a a ka ba le dia-be tša go se loke tša lebaka le letelele go maphelo a gagwe.
Se ke go ya ka Ngaka Khatija Jhazbhay yo e lego hlogo ya Lekala la Bana le ba Mahla gading bao ba nago le matha ta a menagano bookelong bja Townhill go la Pietermaritzburg, KwaZulu-Natal.
O hlalošitše gore ge ba le batho ba bagolo, bana ba ba ka ba kotsing ye e oketšegilego ya go angwa ke mathata a mangwe a monagano bjalo ka go tlalelwa le kgatelelo ya monagano, gomme gape ba ka diriša diokobatši gampe.ADHD le ADD di ama tšwelopele ya bana ya dithuto gomme maitshwaro a bona a ka tena ba bangwe.
Bana bao ba ka no se ratwe, ba tsena mathateng gomme ba wela dikotsing gabonolo.
“Maemo a ngwana yo mo ngwe le yo mongwe a swana a nnoši ebile a a itlela, ka fao go bohlokwa go dira tekolo ya tša kalafo yeo e tseneletšego gore o kgone go lemoga mabaka a mangwe ao a ka bego a ama go gola ga bona, gape le bokgoni bjo bo ka agwago go ba thuša gore ba fihlelele bokgoni bjoo bo tletšego,” gwa realo Ngaka Jhazbhay.
O hlalošitše gore ADHD le ADD ke mathata a kgolo ya monagano ao a tlišago mathata a maitshwaro a bjalo ka go hloka šedi.Se se bonala ka mokgwa wa:
• go dira diphošo ka lebaka la go hloka šedi• go se fetše mešongwana• go lahlegelwa ke dilo• go gakantšhwa le go lebala gabonolo Mehlala ya go ba le mafolo folo a go fetelela goba go se kgone go gopodišiša pele ga go dira dilo e akaretša:
• go se dule felo gotee• go bethabethantšha diatla goba maoto• go nyokanyoka setulong• go fa dikarabo ntle le go di gopodišiša pele le go emelela ge a swanetše a dule fase.
“Dika tše di bonagala ma felong a mabedi goba go feta – ka gae, sekolong, ge a na le bagwera goba ba meloko goba ge ba dira mešongwana ye mengwe – gomme tšeo di šitiša ditiro tša setšhabeng, tša mošomong goba tša sekolong.Dika tše di mpefetšego tšeo di bonalago pele ga mengwaga ye 12 gomme di swanetše di bonale bonyane dikgwedi tše tshela.
Barutiši ba kgona go lemoga mathata a maitshwaro gomme ba ka romela ngwana go yo dirwa tekolo ya tša kalafo.
Go na le dikgetho tša mehutahuta tšeo di ka hlokomelwago.
vGo hwetša tshedimošo ka ga ADHD le ADD, letšetša Mogala wa Tshedimošo ka ga Maphelo a Menagano go 0800 567 567, Mogala wa thušo wa ADHD go 0800 55 44 33 goba ba Mokgatlo wa Kgatelelo ya Menagano le go Tlalelwa wa Afrika Borwa (SADAG) go 0800 456 789.
O ka etela gape le ngaka ya gago goba lefelo la geno la tša maphelo.
Re aga setšhaba seo se hlokomelago bana
vukuzenzele unnamed
Go na le seema seo se tlwaelegilego ditšong tša se Afrika seo se rego ngwa na o godišwa ke setšha ba.
Kgopolo ye – ya gore setšhaba ka bophara se na le maikarabelo a magolo go kgodišo, go boitekanelo le polokego ya ngwana yo mongwe le yo mongwe – e ntlela mogopolong ge ke nagana ka lehu la masetlapelo la go nyamiša kudu la mošemane wa mengwaga ye 13, Enock Mpianzi, ge a be a le kampeng ya sekolo matšatši a se makae ao a fetilego.
Ka manyami, Enock ga se ngwana a le tee yoo a lobilego bophelo bja gagwe ka mabaka ao a ka bego a thibetšwe ge feela nkabe batho ba bagolo ba bile le tlhokomelo le ma ikarabelo.
Ke gopola le ngwa na yo mongwe wa mengwaga ye 13, Keamohetswe Shaun Seboko, yoo matšatši a se makae a fetilego a kgamilwego ke meetse ka letangwaneng la go ruthela la sekolo sa phoraemari sa Magaliesberg, le bana ba babedi bao ba hlokofetšego Sekolong sa Phoraemari sa Lekgolo ka Limpopo morago ga ge theraka e se no thula leboto leo le ilego la ba wela.
Ke gopola gape le bana ba bangwe ba bantši, bjalo ka Nathlia Pienaar wa mengwaga ye 6 yoo a ilego a bolawa nakong ya dintwa tša digo ngwane tša dinokwane go la Cape Flats.
Re gopola gape le mahu a masetlapelo a Michael Komape le Lumka Mkethwa bao bobedi bja bona ba hlo kofetšego morago ga go wela ka dintlwaneng tša boithomelo tša melete.
Maphelo ao a go kgaotšwa e sa le a mannyane, mmogo le a ba bangwe ba bantši, nkabe a se a ba a lobja.
Ditiragalo tše ka moka tša masetlapelo nkabe di ile tša thibelwa ge nkabe go bile le magato ao a tšerwego go efoša bana ba dikotsing.
Go a bonagala go nna gore, bjalo ka setšhaba, re a palelwa ge go etla baneng.
Bana ba bantši kudu ba ikhwetša ba le maemong a kotsi, e kaba e le ge ba nametše seketswana sa maitirelo ka nokeng goba ba tlogetšwe ba le tee ka mokhukhung moo go tukago lebone la parafene.
Ge borakonteraka ba tlogela moo ba epilego go se gwa šireletšega, goba mananeokgoparara a sekolo a sa hlokomelwe goba senamelwa sa bana ba sekolo se nameditše bana ba bantši go feta tekano, gona maphelo a bana a bewa kotsing.
Eupša go na le go hloka šedi go gontši le go hloka tlhokomelo mešomong.
Bana ba bantši ba hlaselwa ke basenyi ba go phaya theto ka kgang, digongwana tša basenyi le batho ba go gweba ka diokobatši ka gobane bana ba ba kotsing.
Bjalo ka setšhaba, re swanetše go ntšha mahlo dinameng kudu le go kgatha tema kudu go šireletša bana ba rena go basenyi ba le go dikotsi tše dingwe.Bjalo ka setšhaba, re swanetše go aga setlwaedi sa maikarabelo.
Re hloka gore re be le maika rabelo go rena, go bana ba rena le go batho ba bangwe.
Bjalo ka ge re hloka go netefatša gore bana ba golela tikolo gong yeo e bolokegilego,ye e ba hlokometšego le go ba hlohleletša, gona ka fao le gona se swanetše go ikwa re rwele maikarabelo a go šireletša le go hlokomela bohle bao re ba tsebago ebile re phedišanago le bona.
Re swanetše re ikwe re na le maikarabelo a ge re le ditseleng.
Le ge re amogela go fokotšega ga dipalopalo tša mahu ditseleng mo sehleng se sa maikhutšo, sa go nyamiša kudu ke gore batho ba go feta 1,600 ba hlokofetše ditseleng tša gaborena mo nakong ya kgwedi le seripa feela.
Go a hlobaetša gore baotledi ba go feta ba 9,000 ba ile ba sware lwa melato yeo e akaretšago go otlela ba nwele bjala, go otlela ka lebelo la godimo, go otlela bošaedi le ka go hloka šedi.
Setlwaedi sa maikarabelo se ra gore ka moka ga rena re swanetše re otlele ka polokego re be re hlomphe le ditokelo tša basepelakadinao le badiriši ba bangwe ba tsela.
Setlwaedi sa maikarabelo se ra gore botate ba swanetše go ba gona maphelong a bana ba bona.
Basadi ba bantši kudu ba godiša bana ba le tee, gomme se gantši se se fokotša tšwelopele ya bona mmogo le ya bana ba bona.
Setlwaedi sa maikarabelo se ra gape gore re swanetše re be le thobalano yeo e bolokegilego gomme re se ipeye goba ra beya ba bangwe kotsing ya go fetelwa ke HIV .
Re se ke ra nwa bjala go feta tekano goba ra šomiša diokobatši.
Re swanetše re nyake go phela maphelo ao a itekanetšego re efoge malwetši ao a thibelegago gore re phele nako e telele.
Setlwaedi sa mohuta woo se swanetše se amogelwe kudu ke bao ba lego maemong a boetapele le khuetšo setšhabeng, e kaba baetapele ba ditumelo goba boradipolotiki, baetapele ba setšo goba batsebalegi.
Ka mantšu le ditiro tša bona, ba swanetše ba nyake go aga setšhaba se sekaone seo ka go sona bohle ba amogelwago ebile ba hlokomelwago.
Bahlankedi bao ba kgethi lwego le bašomedi ba mmušo ba filwe maikarabelo a go netefatša polokego le go phela gabotse ga badudi.
Ba swanetše ba netefatše gore go na le mananeokgoparara ao a lekanego le ao a bolokegilego ka dikolong.Ba swanetše ba eme ka maoto ge go na le kgaotšo ya kabo ya meetse ka ditšhabeng goba ge go begilwe gore mabone a mmileng ga a šome gabotse.
Ba swanetše ba netefatše gore melawana ya tša maphelo le polokego e a phethagatšwa gape le gore molao o a obamelwa.
Godimo ga mošomo wo o dirwago ka magatong a mmušo ka moka, go phetha gatša maikarabelo a, ka nako e nngwe re ile ra gapeletšega go tšea magato a boima.
Go arabela mahu le dikgobalo tšeo di hlotšwego ke ge bana ba wela ka dintlwaneng tša boithomelo, re tsebagaditše lesolo la SAFE go akgofiša kabo ya dintlwana tša bo ithomelo tša maleba dikolong ka moka ka nageng.
Re rometše Maole a Bosetšhaba a Afrika Borwa dikarolong tše dingwe tša Cape Town go yo thuša maphodisa maitekelong a bona a go fokotša dintwa tša digongwana.
Mo nakong yeo e sa tšwago go feta, mmogo le setšhaba, re ile ra tla ka leano la tšhoganetšo go fediša dikgaruru kgahlanong le ba sadi le bana.
Le ge go le bjalo, go sa na le tše ntši tšeo re hlokago go di dira bjalo ka mmušo le setšhaba.
Re bethela matsogo batho le mekgatlo yeo e tšerego ma ikarabelo ge go etla boiteka nelong bja ba bangwe.
Go na le batho ba bjalo ka Ralph Bouwers le Mark Nicholson bao ba rulaganyago dipapadi tša boitapološo tša baswa go la Lavender Hill ka Cape Town gore ba se tlo tsena digongwaneng tša bosenyi.Go na le bomma, bosesi le barwedi bao ba šomago bjalo ka baithuti bao ba ithao pilego gomme ba šoma le ba Operation Bobbi Bear, e lego mokgatlo wa ka Amanzimtoti ka KwaZulu-Natal woo o fanago ka madulo go bana bao ba tlaišitšwego.
Go na le dihlopha tše ntši tša ditumelo tša go fapafapana bjalo ka Southern African Catholic Bishops’ Conference, bao ke kopanego le bona mo nakong yeo e sa tšwago go feta, bao ba mpoditšego ka ga mošomo woo ba o dirago go arabela dihlokwa tša bao ba itlhokelago, go thekga ma lapa gore a be ao nago le šedi le tlhokomelo kudu, gape le go thuša baswa go lebagana le ditlhotlo tšeo ba kopanago natšo.
MaAfrika Borwa a a re bontšha tsela.
Ka mehlala ya bona, ba re gopotša gore go ra go reng go rwala maikarabelo bakeng sa rena le ba bangwe.
Naga ye e itemogetše mase tlapelo a mantši kudu.Maphelo a mantši a baswa a lobilwe, bana ba bantši kudu ba kwešitšwe bohloko le go lebana le kgatelelo ye kgolo ya menagano.
Re ka fediša masetlapelo a ge ka moka ga rena re ka rwala maikarabelo a go godiša bana ka motseng wo mokaone kudu wa Afrika Borwa.
Go goteletšwa le go timelwa mohlagase
Silusapho Nyanda
GO NA LE DILO tše ntši tšeo maAfrika Borwa a ka di dirago go seketša mohlagase le go efoga go kgaolwa ga mohlagase.
Molaodi wa Motšwaoswere wa Seteše sa Mohlagase sa Eskom sa Matimba, Obakeng Mabotja, o boletše gore go hlokega ga mohlagase wo o lekanego ka Afrika Borwa go ama maphelo a batho ka gobane mediro ya ka mehla e ka se kgo nege nakong ya go kgaotšwa ga mohlagase.
Setiši sa Mohlagase sa Matimba se ka Lephalale, Limpopo.
Mabotja o hlalošitše gore go kgaotšwa ga mohlagase go di-ragala ge Eskom e palelwa ke go tšweletša mohlagase woo o lekanego go fihlelela tlhoko ya ka nageng.
Ka fao go bohlokwa, a realo, gore maAfrika Borwa ka moka ba tsenye letsogo mo go seketšeng mohlagase.
Maele go tšwa go Eskom ma-bapi le go seketša mohlagase:
• Tima mabone ge o etšwa ka phapošing• Šomiša ditlelupu tša LED• Tima didirišwa ge o sa di šomiši• Šomiša lepai la themale go apeša kisara ya gago.Go na le mabaka a mmalwa ao a ka šitišagotšweletšo ya mohlagase, go akaretšwa go lokiša, go kgaotšwa ga mohla-gase fao go sego gwa letelwa le, e lego se bohlokwa, maemo a boso.
Mabotja o boletše gore pholante ya gabo, kudukudu, e angwa ke maemo a godimo a dithempheretšhara.
“Mo matšatšing a go fiša kudu seteše se palelwa ke go tšweletša mohlagase o montši ka fao se kgonago ka gona,” a realo.
Seteše sa Mohlagase sa Ma-timba se šomiša malahla go tšweletša mohlagase, gomme se hlamilwe gore se tšweletše mohlagase wa Dimekawate tše 3990.“Mohlagase o phatlalatšwa ke setiše se sennyane sa phatlalatšo ya mohlagase.
O sepela ka megala ya dibolthetše tša godimo tša mohlagase gomme wa fetela ditheransefomeng go fokotša bolthetše.
Ke moka mohlagase o romelwa kabong ya mohlagase ya bosetšhaba.”Malahla a seteše se sa mo-hlagase a tšwa moepong wa Exxaro wa Grootegeluk.
Wona a sepetšwa ka mokgwa wa lepanta go ya ka dišegong le dibong tša Matimba pele ga ge a išwa ka tšhilong go yo šilwa le go fetošetšwa go ba mohlagase, gwa realo Mabotja.
Go boledišanwa ka go tliša polelo ye mpšha ya Afrika Borwa
Neo Semono
Khelobedu e ka ba polelo ya semmu šo ya bo12 Afrika Borwa go ya ka go hlo mpha seriti sa baetapele ba setšo.
Mopresidente Cyril Ramaphosa o dirile tsebišo ye ka moletlo wa khoro neišene wa Kgošigadi ya Balobedu kua Lepatlelong la Mokwakwaila go la Bo lobedu, Ga-Modjadji ka Limpopo.
Khelobedu ke polelo ya go bolelwa ke setšhaba sa Balobedu seo se tlogo etwa pele ke mokgethiwa wa Kgošigadi ya Pula ya Ba lobedu wa mengwaga ye 13, Masalanabo Modjadji, mola a na le mengwaga ye 18, morago ga go begwa go ba Kgošigadi Modjadji VII.
O tlo aloga go ya ka mee tlo le ditšo tša Balobedu.
“Ye ke kgato ya histori ya nnete yeo e bego e tlo thabelwa ke Mma Wi nnie Madikizela-Mande la.
Bjo ke Bogošigadi bja mathomo gape bjo botee mo nageng le mo konti nenteng,” o boletše bjalo Mopresidente Ramaphosa.
Mopresidente Ramapho sa o kgonthišitše boitlamo bja mmušo bja go tsošološa tlhompho le seriti sa bae tapele ba setšo.
Bogošigadi bja Balobedu bo lemogilwe semmušo ka Hlakola 2016 ka mo rago ga dinyakišišo tša go dirwa ke Khomišene ya Dipelaelo tša Boetapele bja Setšo le Dikleime (CTLDC) ka ga maemo a Balobedu, go ya ka dikleime tše di rometšwego CTLDC.
“Mmušo o ikgafile go phethagatša dineelano tša Kgaolo 12 ya Molaotheo, kudu tsošološo ya seriti sa sehlongwa sa boetape le bja setšo temokrasing ya Molaotheo,” o boletše bjalo Mopresidente Rama phosa.
O rile temogo ya Bo gošigadi Afrika Borwa e laetša boikgafo go molao le boleng bja tekatekano go ya ka bong, le go le moga karolo ya boetapele ya go bapalwa ke basadi dikarolong ka moka tša bophelo.
“Baetapele ba setšo ba swanetše go bapala karo lo ye bohlokwa ya go aga setšhaba sa gose be le bohloki, hlokego ya mešo -mo le gose lekalekane.
Baetapele ba rena ba setšo ba swanetše go eta pele ntweng ya go tsosološa ditokelo le seriti sa batho ba rena.”O gateletše gape le karolo ya bohlokwa ya go bapa lwa ke baetapele ba setšo go bušetša naga go beng ba yona ba nnete.
“Ba swanetše go kgo nthiša gore naga e buše tšwa go bao ba e šomago le gore bao ba bušetšwa go naga ba be le didirišwa gore ba kgone go e šoma,” o boletše bjalo Mopresi dente Ramaphosa.
Batho ba go akanywago gore ba ka ba dimilione tše 25 ba go dula dinagama gae ba dira seo ka tlase ga boetapele bja baetapele ba setšo.
Naa o be o tseba?
• Balobedu ba amegile ge ka 1972 Kgošigadi ya Pula Makoma Modjadji a tšeelwa maatla gomme maemo a gagwe a išwa tlase go kgošigadi ya motse
• Metse le ditona tša karolo ya gagwe di akareditšwe go dinaga tša Lebowa le Gazankulu gomme seo sa senya ditšo tša go huma le tatelano ya bogošigadi ya mengwaga ye 400 kua morago.
Baswa ba re YES go mošomo
vukuzenzele unnamed
Masego Temane o thabetše go hwetša boitemo gelo bja mošomo, bjalo ka motšeakarolo wa Tirelo ya Mošomo ya Baswa (YES), go ya ka Diploma ya gagwe ya Human Resource Manage ment.
YES, ye e sa tšwa go go thomiwa ke Mopresidente Cyril Rama phosa, e ike mišeditše go beakanyetša baswa maemo a mošomo le go ba fa ma bokgoni a sethekiniki ao a hlokegago go tša intasteri ya ekonomi.
Temane o hlaloša gore mo rago ga go aloga ka 2016 gase a dira dikgopelo tša mošomo ka ge a be a se na maitemo gelo a maleba.
“E be e le tlho hlo ye kgolo go nyaka mošomo o se na mai temogelo.
Ka mahlatse ka tseba ka ga Lulaway Recrui tment Agency ya go diriša na le YES, gomme ba mpha tlhahlo ya mošomo.”YES ke boikgafo bja go kopanelwa ke mmušo, me kgatlo ya bašomi le dikgwe bo go aba boitemogelo bja mošomo wa go lefiwa, go baswa ba Afrika Borwa ba milione o tee mo mengwa geng ye meraro ya go latela.Dinyakišišo tša go dirwa ke bengditseka di laetša gore boitemogelo bja ngwaga o tee ka gare ga CV , le lengwalo la tšhupetšo, di oketša monye tla wa moswa wa go hwetša mošomo gararo.
Temane o tlaleleditše ka gore o rata mošomo wa ga gwe, kudu ka gore o thuša baswa ba bangwe go hwetša mošomo ka ge e le mokalatši wa bahlahliwa mošomong.
Thomong ya YES Mopre sidente Ramaphosa o tse bišitšwe baswa ba mathomo ba 100 bao ba tlo thwalwago lenaneong le ke ABSA, Inve stec, Netcare, Sasol le Unile ver.
“Re bona lenaneo le bjalo ka philara ya boikgafo bjo bogolo bja bosetšhaba ka botlalo, bja go hlamela baswa menyetla.
Philara ye nngwe ya bohlokwa ke tlhabollo ya mabokgoni le go kgona ga baswa,” o boletše bjalo Mo presidente Ramaphosa.
O dirile boipiletšo go di kgwebo tše dinnyane gore di bapale karolo ya tšona ka ge di na le mothopo o mogolo wa thwalo gomme a re dikgwebo tše dikgolo di kase kgone go thwala baswa bao ba lekane go di le tee.
Go ya ka Mohlankedimogolo Phethiši (CEO) ya YES, Tashmi a Ismail-Saville, magareng ga batho ba 15.5 milione ba mengwaga ya magareng ga 18 le 34 Afrika Borwa, ba 5.8 milione ga ba šome.
“YES ikemišeditše go abe la karolo yeo ya baswa, yeo e sa šetšego ke dimotlele tša thwalo tša bjale tša ka mo nageng, sebaka sa mathomo sa bohlokwa sa go hwetša boitemogelo bja mošomo wa go lefiwa wa khwalithi gape wa maemo,” o boletše bjalo Ismail-Saville.
Bjalo ka tlhohleletšo ya tlaleletšo go dikgwebo tše dinnyane tša go thwala baswa ba mengwaga ya magareng ya 18 le 29, dikgwebo di tlo lebana le Tlhohleletšo ya Motšhelo wa Thwalo ya go lekana R1 000 ka kgwedi.
Baswa ba YES ba swanetše go:
• ba le mengwaga ya magareng ga 18 le 34.
• ba le dikgwedi tše feta go tše tshela ba sa šome.
• ba bathobaso (maAfri ka, maKhalate goba ma India).
Ge e le gore dikhamphani di nyaka go bušetšwa Tlho hleletšo ya Motšhelo wa Thwalo, moswa o swanetše go ba mengwaga ye 18 le 29.
Moswa o tlo lefiwa bokae?Moputso o swanetše go beakanywa go ya ka moputso wa magareng wa bosetšhaba wa R3 500 ka kgwedi, wa go akaretša tlhahlo le thekgo.
Tshenyagalelo ya gare ka ngwaga ke R55 000 .
Go hlomela bafsa ba KwaZulu-Natal mešomo
Hlengiwe Ngobese
Bafsa ba go feta ba 20 go tšwa ka KwaZu lu-Natal ba tlo hole ga go polante ye mpsha ya Mahindra ya R95 milione yeo e tlago tšweletša mohuta o moswa wa dibene tša di-double cab tše di bitšwago Pik Up ye e lego ka ntle ga Durban.
Bafsa ba 25 ka KwaZulu-Natal ba hweditše tlhahlo ebile ba hweditše mešomo ge go bulwa Polante ye mpsha ya Mahindra.
Bašomi ba hweditše tlha hlo ka tirišano le khampha ni ya lefase ka bophara ya Mahindra le khamphani ya Mahindra group le ya AIH logistics.
Ba tlo romelwa India go yo hwetša tlhahlo fao go nyakegago.
Tšweletšo ya teko ya lefelo le e gare e tšwela pele gomme go akanywa gore difatanaga tše 2 000 go rulagantšwe gore di tla tšweletšwa ka ngwaga, gomme mafelelong se sa feletša ka go tšwele tšwa ga difatanaga tše 4 000 tšeo di fetago lefelong la go kopanya ditho tša tšona ka ngwaga.
"Peeletšo ye e loketše bo itshepo bja tša kgwebo.
E tšwela pele go laetša gore KwaZulu-Natal ke lefelo leo le loketšego babeeletši.
Gape e romela molaetša go bao ba tšwelago pele go dikadika gore Durban ke lefelo leo ba ka le kgethago ge re e tla go peeletšo," gwa bolela Molekgotlaphethiši (MEC)wa Tlhabollo ya Eko nomi, Boeti le Merero ya Tikologo Sihle Zikalala ka nakong ya ge go tsebaga tšwa polante ye semmušo.
O boletše gore dibaka tša mešomo tša mathomong tšeo di tšweleditšwego ka mo kgwebong ye di tla tse nya letsogo go katološo ya bokgoni ka mo profenseng.Yo mongwe wa bao ba thwetšwego mošomong ke moithuti yo a feditšego dithuto tša boentšeneere Sthembiso Mthembu yo a boletšego gore o thabile kudu go hwetša mošomo wo.
"Ke be ke dutše gae ngwaga ka moka ke sa hwetše mošomo.
Sebaka se se nthušitše go itlhokomela le go hlokomela ba lapa la gešo.
Le ge e le gore ke na le kgrata ya boentšeneere bja mekhanikhale ke be ke sa tsebe kudu ka ga go kopanya ditho tša sefatanaga.
Tlhahlo ye ba re filego yona e re thušitše go hwetša bo itshepo ka mo botsebing bjo," a realo.
Molaodimogolo wa Mešomo ya Boditšhabatšhaba wa Mahindra Arvind Matthew o boletše gore khamphani ye e ikemišeditše go hwetša 40% ya dikarolo tša bene ya Pik Up go tšwa go baabi ba tikologo ye.
"Go kopanya ga ditho tša bene ya Pik Up ke kgato ya mathomo ka go leano la rena la lebaka le letelele leo le tlago dira gore re oketše batho bao re ba thwetšego mošomong le go hwetša dikarolo tše dingwe tša bene ye ka KwaZulu-Natal,” a realo.
Setšhaba se keteka kwanelo ya naga ya R21 milione
Siya Miti
Setšhaba sa Kapa Bohlabela se tlo tšea taolo ya lešoka la diphoofolo ka morago ga gore se hwetše thušo ya mašeleng ka nepo ya go nolofatša lenaneo la taolo ya diphoofolo tša lešoka leo le sepetšwago ke setšhaba.
Setšhaba sa Double Drift kgauswi le Grahamstown se na le batho ba 1 500 go tšwa malapeng a 264.
Ba ile ba tlošwa nageng ya bona ke mmušo wa Ciskei ka 1991, go hutelela lešoka la diphoofolo la mothomošweu.
Setšhaba se se hweditše mangwalo a go laetša gore ke beng ba naga ye mo nakong ye e sa tšwago go feta, yeo e bušeditšwego bona go latela lenaneo la kaboleswa ya naga.
Go ya ka Tonakgolo ya Kapa Bohlabela Phumulo Masualle, R21 milione e abetšwe sephetho sa kwanelo ya naga gomme gabjale e abja ka dikgato.
“Ye ke kgato ye bohlokwa go lebeletšwe pabalelo ya tlhago le diphetogo tša beng ba naga.
Lešoka le le a hlabollwa gore le phadišane gabotse le mašoka a mangwe a diphoofolo gomme mmušo o thekga setšhaba se ka the-kgo ya mašeleng, ka kabo ya diphoofolo tša lešoka le tlha hlo,” gwa bolela Masualle.
Setšhaba, seo se laolago mmogo lešoka le la diphoo folo le Setheo sa Dirapa tša Diphoofolo le tša Boeti sa ka Kapa Bohlabela (ECPTA) ka fase ga taolo ya Likhayalethu Communal Property Association (LCPA), se hweditše R6 milione go tšwa go Kgoro ya Merero ya Tikologo go hloma lenaneotlhabollo la ekonomi ya diphoofolo tša lešoka polaseng ya diphoofolo tša lešoka ya dihekthara tše 1 400 yeo e reketšwego sona ka go diriša Kgoro ya Tlhabollo ya Dinagamagae le Peakanyoleswa ya Naga.
Modulasetulo wa LCPA, Mxolisi Ngesi, o boletše gore setšhaba se dirile kleime ya sona ka 1998.
Ka 2012, maloko a setšhaba a filwe dihekthara tše 23 500 tšeo go tloga fao di ilego tša tlaleletšwa ka dihekthara tše dingwe tše 1 400 tša lešoka la diphoofolo.
“Re thabile kudu ka ge mafelelong re hweditše se sengwe le se sengwe seo re bego re se nyaka.
Mmušo o re file thušo ya mašeleng a go aga mananeokgoparara.
Re na le diphoofolo tša lešoka, tše di akaretšago dipitsi tša thaba tše 10, dikgokong tše 15 le diphohu tše 10,” gwa bolela Ngesi, a tlaleletša ka gore dinare le diphala le tšona di tla hwetšwa mo nakong ye e sa fetšego pelo.
O tlaleleditše ka gore setšhaba se hwetša tlhahlo go tšwa go ECPTA go sepetša lešoka la diphoofolo.
“Leano ke go aga mafelo a madulo a baeti a mabedi gomme mo lebakeng le re aga mafelo a mapankalala le lefelo la go fološetša diphoofolo,” gwa bolela Ngesi.
“Ka go aga legora la dikhi lometara tše 10 le keiti ya botsenong, dibaka tša mešomo tše 61 di ile tša hlomelwa setšhaba,” gwa bolela Tona ya Merero ya Tikologo Edna Molewa ka nakong ya ge a efa setšhaba lešoka la diphoofolo semmušo.
Boradiintasteri ba bathobaso ba tša dikhemikhale ba ka Foreisetata ba hloma mešomo
More Matshediso
khamphani ya tikolo go ya go dira dikhe mikhale e thuša go lwantšha tlhokego ya mešo mo ka go hloma mešomo ye e ka bago ye 70 ya go ya go ile ka Harrismith ka Foreisetata.
Kevali Chemicals ke kha mphani ya go dira dikhe mikhale ya bathobaso ya mathomo ya ka Foreisetata le ya go dira mehutahuta ya dikhemikhale tša go hlwekiša meetse, tša pabalelo ya maphelo le tša tlhwekišo ya kelelatšhi la gammogo le dimamaretši.
Khamphani ye e hlomilwe ka 2014 ke bagwera ba bahla-no bao ba nago le tsebo ka ga dikhemikhale, ka ga dithoto tša badiriši tša go sepetšwa ka lebelo, ka ga tlhabollo ya ditšweletšwa, le ka ga dii ntasteri tša dimamaretši.
Molaodiphethiši wa Kevali Chemicals Funeka Khumalo o bolela gore BIS e thekgile khamphani ya gagwe go hwetša metšhene le didiri šwa go thomiša ka tshepedišo ya botšweletši le ya tšweletšo mabapi le tlhwekišo ya meetse, go hlwekiša dilo le go bolaya ditwatši gammogo le dima maretši.
“Mathomong re ile ra swanelwa ke go tsenya tšhelete go dira gore kgwebo e thomiše eupša mafelelong re ile ra hwetša thušo ya mašeleng go tšwa go Kgoro ya Kgwebišano le Diintasteri (dti) ka go diriša BIS gammogo le Koporase tlhabollo ya Diintasteri (IDC),” o tlaleleditše ka go realo.
Setlamo se ke lenaneo la thušo ya mašeleng la Molawana wa Boradiintasteri ba Bathobaso leo le ikemišeditšego go lokolla bokgoni ka gare ga boradiintasteri ba bathobaso bao ba šomago ka ekonoming ya Afrika Borwa ka go diriša ditsenogare tša ditšhelete le tše e sego tša ditšhelete tša ma-ikemišetšo, tše di nepišitšego le tšeo di kwešišegago gabotse.
Khumalo o boletše gore go tšere tšhelete ye e ka bago R18 milione go thomiša kgwe bo ye le dikgwedi tše di ka bago tše 11 go thoma go dira poelo.
Khamphani ye e aba ditšwe letšwa tša yona go ralala le Afrika Borwa gammogo le ka Uganda, Namibia, le Tanzania.
Khumalo o boletše gore seabe seo khamphani ye e nago le sona go maphelo a badudi ba tikologo yeo ke se segolo go feta tlhomo ya mešomo.
“Godimo ga go hlomela badudi ba tikologo mešomo, re na le lenaneo la peeletšo setšhabeng leo ka lona re thušago basadi ba makheišeneng le ba dinaga magaeng go hloma dikgwebo potlana tšeo di šomago kudu ka tšweletšo ya ditšweletšwa tša pabalelo ya maphelo tša ka gae le tša kelelatšhila,” a realo.
O boletše gore bafsa bao ba hlomago dikgwebo ba swanetše go tseba gore go thoma kgwebo ga go bonolo gomme ga se ba swanela go fela pelo ka ge ka moragonyana ba tlo ipshina ka diputso.
Motlatšatona wa Kgoro ya Kgwebišano le Diintasteri Bulelani Magwanishe o boletše gore khamphani ya Kevali e ikwa e hlomphilwe go ba khamphani ya mathomo yeo e šomago kudu ka lefapheng la dikhemikhale, la dihlare le la dipolastiki yeo e ilego ya dumelelwa ke mmušo go tloga mola go hlongwago Lenaneo la Boradiintasteri ba Bathobaso ka 2016.
“Khamphani ye e tla aba dibaka tša mešomo tše di nyakegago kudu go ditšhaba tša tikologo tša Harrismith tšeo di hlasetšwego ke maemo a go dimo a tlhokego ya mešomo,” Motlatšatona Magwanishe o boletše bjalo.
Driving Ambitions e thuša batho bao ba phelago ka bogolofadi gore ba kgone go otlela
vukuzenzele unnamed
Batho bao ba phelago ka bogolofadi gantši ba na le bothata bja go fihlelela dibaka tša go swana le batho bao ba sa phelego ka bogolofadi.
Se sengwe sa tše ke go ithuta go otlela senamelwa.
Eupša lenaneo la moswananoši la Mokgatlo wa Afrika Borwa wa Batho bao ba Phelago ka Bogolo fadi bja Matsogo goba Maoto le ba Ditho tša Mmele go tloga Lethekeng go ya Menwaneng (QASA) le rutile batho ba 120 bao ba phelago ka bogolofadi go otlela dinamelwa tše di kao nafaditšwego, gomme ba 80 ba bona ba hweditše mangwalo a bona a go otlela.
“Batho bao ba phelago ka bo golofadi gantši ba lebana le ditlhohlo tše dikgolo tša go ya mo le mola, kudu ka lebaka la gore ga ba kgone go šomiša mekgwa ye mentši ya dinamelwa tša bohle.
Re be re nyaka go ra rolla bothata bjo, se bohlokwa kudu, go dira gore ba hwetše mešomo,” a realo Mohlankedimogolophethiši (CEO) wa QASA Ari Seirlis yoo le yena a phelago ka bogolofadi bja ditho tša mmele go tloga lethekeng go ya menwaneng.
Se e be e le sona se tlhohleleditšego lenaneo la Driving Ambitions , leo le hlomilwego ka 2013.
QASA e kopane le khamphani ya go hiriša difatanaga ya Avis go boledišana ka go ruta batho bao ba phelago ka bogolo fadi go otlela dinamelwa tšeo di kaonafaditšwego go fihlela dinyakwa tša bona.
“Avis e kwešišitše dinyakwa tše, gape ya bona le mohola wa go kgola kgwebo ya yona, ka ge e hiriša dinamelwa tša go laolwa ka letsogo.
Ba dumetše go aba senamelwa sa rena sa mathomo go šomišetšwa dithutwana tša go otlela,” gwa realo Seirlis.
Dikgopelo tša lenaneo le di buletšwe batho bao ba phelago ka bogolofadi bja matsogo goba maoto le ditho tša mmele go tlo ga lethekeng go ya menwaneng bao ba šetšego ba na le lengwalo la go ithuta go otlela.
“Ba ya ditekong le setsebi sa dikgobalo le bogolofadi go kgonthiša gore ba na le matšato le bokgoni bja go otlela ka ditao lo tšeo di kaonafaditšwego ntle le kotsi.
Ke moka go dirwa teko ya go bona gore bakgathatema ba ka lefa bokae mo lenaneong, gomme ye e šetšego e tlo thekgwa,” Seirlis a hlaloša.
Bakgathatema ba na le mohlwaela wo o tletšego wa dithutwana tša go otlela, go fihla ba ikwa gore ba loketše go dira diteko tša bona.
Yo mongwe wa dikanagelo tša go atlega tša QASA ke Carol Khoza, yoo a ilego a amega kotsing ya sefatanaga mengwaga ye mebedi ya go feta.
O ile a golofala ditho tša mmele go tlo ga lethekeng go ya menwaneng.
“Dinamelwa tša bohle e bile bothata bjo bogolo go nna.
Ke gopola nakong ye nngwe ge ke be ke sepela ka dithekisi, ba ne ba nnametša ka gare gomme ba tlogela setulothwethiša sa ka ka ntle ba re ba letetše gore thekisi e tlale,” gwa realo Khoza.Ka thekgo ya Driving Ambi tions , Khoza o fihleletše toro ya gagwe ya go hwetša lengwalo la go otlela.
“Ke leboga QASA go buša tokologo ya ka, go ikema le boitshepo bja ka.”
GO GEORGE ke ketapele ka go matlafatatša batho bao ba phelago ka bogolofadi
vukuzenzele unnamed
Phihlelelo ya dinamelwa tša bohle gantši ke tlhohlo go batho bao ba phelago ka bogolofadi ka ge dipese le dipesana di se na di nolofatši tšeo di nyakegago go sepetša banamedi bao ba phelago ka bogolofadi.
Mebasepala go dikologa naga bjale e kgatha tema go rarolla bothata bjo.
Gomme Mmasepa la wa Selegae wa George o bea maemo a mafsa a ka moo mekgwa ya dinamelwa tša bohle e ka thušago batho bao ba phela go ka bogolofadi.
E thekgwa ke sekhwama sa thušo go tšwa Kgorong ya Bo setšhaba ya Dinamelwa, mokgwa wa dinamelwa tša lebelo tša dipese (BRT) tša GO GEORGE gonabjale di na le mohlwaela wa dipesana tše 35, dipesana tše 36 tše di tlwaelegilego le dipese tša lebato le tee tše 33.
Diname-lwa tše ka moka di tlabaketšwe go swara ditulothwethiša.
Dipese tše di tlwaelegilego le tša lebato le tee di tlabaketšwe ka dirempo tša elektroniki, ditulo tša go ikgetha le dibopego tše dingwe tšeo di tlwaelegile -go.
Šedi ye kgolo e beilwe go dipesana, tšeo, ka nako ya go hlongwa ka 2015, e bego e le tša mathomo ka Afrika Borwa go akaretša mokgwa wa go kuka banamedi bao ba sepelago ka ditulothwethiša.
Di na le gape lefelo la ditulothwethiša le ma bati a go šoma ka dihaedroliki, seo se dira gore go be bonolo go banamedi bao ba phelago ka bo golofadi go tsena ka peseng.
“Ye ke tirelo ya dipese e le tee ka Afrika Borwa yeo e fihlele gago ke batho kamoka, “gwa realo molaodi wa GO GEORGE James Robb.
“Ye ke ye nngwe ya mekgwa ya ketapele ya motheo ya GO GEORGE.
Go bohlokwa gore motho yo mongwe le yo mongwe ka George a fihlelele dinamelwa tša bohle gore a fihlelele dibaka tša mošomo, mabenkele, bodumedi, boita pološo le ditirelo tša go swana le tlhokomelo ya maphelo.
“Banamedi bao ba phelago ka bogolofadi ba leboga go šetšwa ga dinyakwa tša bona le go leka ka maatla go fediša mathata ao ba kopanago le wona ka mehla ge ba eya mafelong ao a lego kgole le magae a bona, le go kgontšhwa gore ba kgone go ikemela le go sepela ka bobona.” Rodrique Felix, yo mongwe wa bašomiši ba ditirelo tša dipese, o amegile kotsing ya sethuthuthu dikgwedi tše 18 tša go feta.
Gonabjale o sepela ka setulothwethiša eupša o re tirelo ya dipese e dirile gore go be bonolo go yena go ya bookelong.
“Gabotse, toropokgolo ya George ka moka e loketše batho ba go sepela ka ditulothwethiša, e lego kholego ye kgolo,” gwa realo Rodrigue.
Mmasepala o na le gape mekgwa ye mmalwa ya thekgo yeo e šomago ya batho bao ba phelago ka bogolofadi go aka retša mošongwana wa spikara sa go bala mo wepsaeteng seo se se balelago motho mantšu ao a ngwadilwego mo wepsae teng.
Dimpa tše di tletšego di tliša dimaraka tše kaone
More Matshediso
Barutwana ba go feta dimilione tše se- nyane go ralala le
dikolo tša bosetšhaba tša Afrika Borwa ba kgona go dira mošomo wa bona wa sekolo, go lebogwe lananeo la mmušo leo le netefatšago gore dimpa tša bona di tlala ka dijo tša phepo.
Kgoro ya Thuto ya Mothe- o (DBE), ka NSNP, e ka- tološitše maikemišetšo a yona a go aba dijo go 75% ya barutwana ba ka nageng.
Molaodi wa NSNP wa kgoro, Neo Rakwena, o rile 20 619 ya dikolo di apea le go aba dijo tša sekolong go barutwana ba ka bago 9 032 622 go ralala le naga letšatši le lengwe le le le- ngwe.
O rile dikolo tšeo di ne- ng di sa akeretšwa go lena- neong le di swanetše go ya diofising tša selete ge ba nyaka go ba karolo ya lona.
Ngwageng wa ditšhelete wa 2015/16, tšhelete ye e ka bago R5 703 bilione e beetšwe thoko go ba ya lenaneo le.
Rakwena o rile tšhelete ye e dirišitšwego lenaneongebeakanywangwa- ga ka ngwaga go akaretša infleišene, gomme tšhe- lete yeo e beetšwego thoko ya 2017/18 ke e ka bago R6.4 bilione.
Lenaneo le le fediša tla-
la ya nakwana le go thuša
bophelong bjo bobotse bja barutwana.
“Bana ba bantši ba tšwa malapeng a a hlakago go ka fepa ba malapa a bona, gomme go barutwana ba bangwe, dijo tša sekolong ke tšona fela dijo tše ba dijago ka letšatši.
Dijo tša sekolong di mohola go ithuteng ga ba- rutwana, mo go theeletšeng, le mo go kgatheng tema ka phapošing ya borutelo,” a realo.
Boingwadišo sekolong le
go se tšhabe sekolo ga baru- twana di hlatlogile ka lebaka la lenaneo la phepo.
Morago bjale, Kabinete e amogetše phatlalatšo ya Pego ya Tekolo ya NSNP yeo e rulagantšwego ke Kgoro ya Peakanyo, Tekodišišo le Tshekatsheko ya Phetha- gatšo ya Mošomo (DPME).
E hlaloša dikatlego le dikgato tšeo di kago tšewa go hlabo- lla lenaneo.
Molaodi wa Tekolo go la
DPME, Jabu Mathe, o rile morero wo mogolo wa teko- lo ye e bile go lekola ge e ba NSNP e be e diragatšwa ka tsela ye e ka bago le dipoe- lo dikholong tše bohlokwa tša maphelo le tša thuto tša barutwana.
O gateletše gore more-
rokakaretšo wa lenaneo ke
go hlabolla maemo a ma- phelo le a phepo ya baru- twana bao ba hlakago ka Afrika Borwa.
Lenaneo le lebišitšwe go barutwana ka moka boemong bja 1 go ya go 3 bja dikolo tša bosetšha- ba, bjo bo lekanago le 60% ya dikolo tše di hlakago ka Afrika Borwa.
Lenaneo le thuša gape ka
phedišo ya bohloki mo me- tseng ka go hlola mešomo.
“ Tekolo e laeditše gore NSNP e aba menyetla go baithaopi bao ba apeago dikolong ba go feta 50 000 ngwaga ka ngwaga go ape- ela barutwana, gomme ba gola tefelo ya R960 ka kgwe- di,” gwa realo Mathe.
“Se ke R576 milione ka
ngwaga ya ditefelo tšeo di holago maloko a setšhaba.” Lenaneo gape le tutuetša modiro wa ekonomi ka ge dikgwebopotlana, dikgwe- bo tša magareng, le di- kgwebo tše kgolo (di-SMME) le tša mohlakanelwa di ho- lega bjalo ka baabaditirelo diprofenseng tšeo ka kabo ya ditirelo tša dilete (Kwa- Zulu-Natal, Gauteng, Mpu- malanga le Kapa Leboa)
“Go humana merogo mo
setšhabeng go na le kgona- galo ya go hola dikolo le ditšhaba le go tutuetša temo
ya selega.”
Pego gape e laeditše gore diprofense tša Kapa Bodike- la, Mpumalanga, Gauteng, Kapa Bohlabela, Kapa Leboa le Leboa Bodikela di diraga- ditše lenaneo le gabotse mo mengwageng ye e fetilego.
Ntlo ya Gare ya go dira Dikgopelo (CACH) ya 2018
vukuzenzele unnamed
Naa CACH ke eng?
CACH ke sedirišwa sa nakwana se se theilwego ke Kgoro ya Thuto ya Godimo le Tlhahlo go thutša barutwana bao ba nyakago go tsenela Tshepedišo ya Thuto le Tlhahlo tša Morago ga Marematlou (PSET), eupša ba tobane le boemo moo ba:
Dirilego dikgopelo go dihlongwa tša kgetho ya bona, eupša dikgopelo tša bona tša se amogelwe gomme ga bjale ga ba sa na nako ya go ka dira dikgopelo go gongwe.
Badiradikgopelo bao ba sego ba dira dikgopelo gobane ba be ba sa fihlelele dinyakwa tša tseno ka dipoelo tša bona tša Mphato wa 11, eupša ba hwetša gore bjale dipoelo tša bona tša Mphato wa 12 di fihlelela dinyakwa.
Ga ba dira dikgopelo ka nako ka lebaka le itšego goba ga se ba itshwenya go dira dikgopelo.
Ga ba tsebe se ba ka ithutelago sona morago ga go phetha dithuto tša bona tša marematlou.
Ba tseba se ba ka ithutelago sona eupša ga ba na nnete ya gore kgetho ya bona ya go ithuta ke ya mošomo wo o lokilego.
Ditirelo tše di abiwago ke CACH
Go dira dikgopelo tša menyetla ya go ithuta ya PSET (diyunibesithi,
diyunibesithi tša Theknolotši, dikholetšhe tša Thuto le Tlhahlo tša Mešomo ya Matsogo le Bothekniki (di-TVET) le Bolaodi bja Lefapha la Thuto le Tlhahlo (di-SETA).
Tshedimošo mabapi le thušo ya ditšhelete (tshedimošo ka NSFAS).
Diterelo tša tlhabollo ya thuto (tlhahlo,
tshedimošo, maele le thulaganyo/ tshedimošo ya thuto mabapi le thušo ya ditšhelete le dikgetho tša thušo ya ditšhelete).
Thekgo ya bašomi ba matsogo (Senthara ya Bosetšhaba ya Tlhabollo le Thekgo ya Bašomi ba matsogo).
Tirelo ya CACH e thoma ka di 3 Pherekgong 2018, pejana ga ge go lokollwa dipoelo tša ditlhahlobo tša NSC gomme e tla šoma go fihlela mafelelong a Hlakola 2018.
Naa CACH e šoma bjang?
Kgato ya 1: Baithuti bao ba sa amogelago kabo ya sekgoba go dihlongwa tšeo ba dirilego dikgopelo go tšona, goba ba nyaka menyetla ya PSET ya go ithuta, ba ka ikgokaganya le CACH mo nomorong ya go se lefelwe (0800 356 635), ka wepesaete (www.dhet.gov.za) goba ka SMS (ka go romela leina le nomoro ya boitsebišo ka SMS go 49200) goba ba ka ingwadiša inthaneteng.
Gape o ka humana tshedimošo ka botlalo letlakaleng la bona la Facebook elego CACH_SA.
Kgato ya 2: Bašomedi ba lefelo le ba tla leletša barutwana bao ba nyakago go ba baithuti ntle le tefo, go tšwa lefelong la dikgokagano gomme ba gatiša dintlha ka moka tše di kgopelwago tshedimošohlopšeng, ka go laetša lefapha la go ithuta leo morutwana a le kgethilego le profense yeo a dumago go ka ithutela gona.
Kgato ya 3: Dintlha tša modiradikgopelo le dipoelo tša marematlou di tla kgonthišišwa le go romelwa go dihlongwa tša thuto ya godimo ka kgonagalo ya kamogelo le go bulelwa sekgoba sa go tsenywa thutong.
Kgato ya 4: Tirelo ya CACH e tla kgonthišiša tshedimošo ya morutwana le go e romela go dihlongwa tšeo di sa nago le sekgoba.
Moo dikgoba di lego gona gomme badiradikgopelo ba fihlelela dinyakwa, dihlongwa di tla ikgokaganya le bona thwii.
Dintlha tše di swanetšego go elwa hloko
CACH e ka se kgonthišetše modiradikgopelo sekgoba sa go ithuta.
CACH e ka se kgonthišiše gore dihlongwa di ka ikgokaganya neng le modiradikgopelo mabapi le sekgoba sa go ithuta.
Naa CACH e thuša bjang badiradikgopelo bao ba se nago nnete ya se ba ka ithutelago sona goba bao ba sa fihlelelego
dinyakwa tša go tsenela Tshepidišo ya PSET?
Tirelo ya CACH e šoma ka tirišano le Ditirelo tša Bosetšhaba tša Tlhabollo ya Thuto (CDS) yeo e thušago ka go aba tshedimošo le maele tše di tseneletšego tša thuto ya mešomo ka:
Dithuto tša mešomo le ditsela tša go ithuta.
Kgetho ya dirutwa tša sekolo.
Tshedimošo ka ditlhahlobo tša tlaleletšo.
Kaonafatšo ya dithuto tša marematlou.
Menyetla ya go ithuta yeo e abago ke tshepedišo ya PSET.
Thušo ya dišhelete le dikgetho tša thušo ya ditšhelete.
Tshedimošo ka ditshepedišo tša go dira dikgopelo le matšatšikgwedi a go tswalela.
Matšatšikgwedi a go dira dikgopelo ka semestara sa bobedi le a go ingwadiša.
Motho yo mongwe le yo mongwe yo a kgahlago ke ditirelo tše di abiwago ke CDS a ka ikgokaganya le Mogalathušo wa CDS ka ditsela tše di latelago:
Romela potšišo ya gago ka SMS goba romela “please call me” go 072 204 5056 goba
Leletša 086 999 0123, yeo e lego nomoro ye e founelwago ka go abagana, go tloga Mošupologo go ﬁhla Labohlano magareng ga 8:00 mesong le 4:30 mathapama.
Romela emeile go career@dhet.gov.za
Etela oﬁsi ya rona mo 123 Francis Baard Street, Pretoria.
Facebook, www.facebook.com/careerhelp
goba
Twitter, www.twitter.com/rsacareerhelp.
Menyetla ya mmušo ya thušo ya ditšhelete
Go na le menyetla ya go fapanafapana ya thušo ya ditšhelete go diistitšhušene tša godimo tša go ithuta tše di abiwago ke: Setlamo sa Dipasari sa Fundza Lushaka, Setlamo sa Bosetšhaba sa Thušo ya Ditšhelete tša Thuto go Baithuti (NSFAS), Lenaneo la Thuto ya Dinagamagaeng, Kgoro ya Tlhabollo ya Leago, Kgoro ya tša Mahlale le Theknolotši le Kgoro ya Maphelo.
Ke mang yo a swanetšego go dira kgopelo ya thušo ya ditšhelete?
Barutwana ba Afrika Borwa bao ba nyakago go yo ithuta dihlongweng tša godimo tša thuto ba mengwa go etela Oﬁsi ya Thušo ya Ditšhelete dihlongweng tša kgetho ya bona.
Kimontlepopelo ke seemo sa tšhoganyetšo sa bongaka
Allison Cooper
Basadi bao ba ilego ba itemogela kimontlepopelo ba tloga ba lemoga gabotse tlalelo yeo e hlolwago ke seo, ka baka la dipoelo tše kgonthišišago se go tšwa ditekong tša mohlapologo le tša madi.
Tše ka moka ke goya ka Ngaka Bushy Mhlari, Mosepedišimogolwane wa Dipelego tša Kimontle-popelo le Malwetši a Basadi kua Bookelong bja Dithuto tša Bongaka bja Dr George Mukhari, yo a hlalošitšego gore kimontlepopelo ga e hwetšagale ka gare ga pha-gwana ya popelo, fao gantši kimo e bago gona.
O boletše gore ka setlwae-di, morago ga gore lee le no-ntšhwe ke peu ya monna, yeo gantši e diragalago ka gare ga megalapopelo, lee leo le nontšhitšwego le se-pela ka gare ga lelapopelo la tsena ka molongwaneng wa popelo fao le kgomarelago ka gare ga popelo gomme lesea la thoma go gola fao.
“Ditiragalong tša kimo-ntle popelo, lee leo le nontšhi tšwego le gola dithong tša mmele tša ka teng.
Godimo ga 98% ya ditiragalo tše, dikimontlepopelo gantši di diragala ka gare ga lelapo-pelo.
Ditho tše dingwe tše go sa tlwaelegago gore lesea le golela go tšona di akaretša ka thokwana ga lee, ka gare ga phagwana ya ka godi-ngwana ga popelo, ka tlase ga popelo le mo ditšhikeng tša ka mathoko ga popelo,’’ a realo Ngaka Mhlari.Ge se se direga, go ka se kgonagale gore leseana leo le ntšhiwe le bušetšwe ko le swanetšego go golela gona ka gona phedišo ya kimo ke kgetho e le noši yeo mosadi a nago le yona.
Ngaka Mhlari o boletše gore mosadi o nale dikgona-galo tša godimo tša kimo-ntlepopelo ge;
• a nale malapopelo ao a gobetšego goba ao a šomago ka tsela ye e sego ya setlwaedi ka lebaka la go fetetšwa ka malwetši a thobalano goba ka lebaka la go dira setšari ya malapopelo; • a ile a itemogela ki-montlepopelo; • a sa kgone go ka ima; • a nale balekani ba bantši ba thobalano; • a goga motšoko (se-kerethe).“Kimontlepolelo yeo e thubegilego ke seemo se šoro seo se ka tšeago bo-phelo bja mosadi ebile ke yona e hlolago kudu mahu a go amana le dipelego tša basadi dikgweding tše tharo tša go ima.
Ditiragalo tša kimontlepopelo di balelwa fela diperesente tše pedi setšhabeng ka kakaretšo,” a realo Ngaka Mhlari.
Dika tša kimontlepopeloGoya ka Ngaka Mhlari, dika tše di iponagatša pele ga go ima.
Ka nako tše dingwe, di iponagatša pele ga ge mosa-di a ka lemoga gore o imile.
Dika tša setlwaedi di aka-retša;
• ditlhabi tša ka tlasenya-na ga mokhubo, • go tshelwa ke kgwedi, le • go tšwa madi sethong sa bosadi.“Le ge go le bjalo, basadi ba bangwe ga ba laetše dika tše go fihlela ge lelapopelo le thubega.
Ge se se direga, mosadi a ka itemogela dihla-bi tše šoro ebile ba bangwe ba tšwa madi sethong sa bosadi.
Se se latelwa ke modukologo, go theoga ga kgatelelo ya madi, go idiba-la, letšhogo le go hlokagala kudu ge phekolo e diegile,’’ a realo.Gore go phekolwe kimo-ntlepopelo, go swanetše gore go dirwe diteko tša madi goba tša mohlapologo go kgonthišiša gore ka nnete-nnete mosadi o mmeleng.
“Ke moka go dirwa diteko tša go bonega ka metšhene ka teng go kgonthišiša ge eba popelo ga e na selo ka gare ga yona le go bonega fao leseana le ka bago le le gona mmeleng wa mosadi,” a realo Ngaka Mhlari.
Phekolo ya kimontlepopelo“Ge kimontlepopelo e šetše e bonwe, e swanetše go phekolwa gore e emišwe go golela pele, ka gobane bo-phelo bja mosadi bo ba ko-tsing ge phekolo e diega,’’ a realo Ngaka Mhlari.“Setšari e santše e le kgetho ya mathomo ya phekolo ya kimontlepopelo, le ge go le bjalo, phekolo ya pele ga nako e dumelela kgetho ya phekolo ya bongaka pele ga ge kimontlepopelo e thube-ga,” a tlaleletša ka go realo ngaka.Ngaka Mhlari o boletše gore mosadi o santše a ka ima gape le ka morago ga go itemogela kimontlepopelo.
Basadi bao ba nago le kgonono ya gore ba nale kimontlepopelo ba swanetše go bona dingaka, ba ikele maokelong a kgauswi le bona goba dikliniking tša kgauswi ka bjako ka fao go kgonagalago.
Lemoga maswao a temošo ya kankere yeo e swarago bana
Allison Cooper
KGWEDI YA TEMOGO ya Kankere yeo e Swarago Bana yeo e ketekwago kgweding ye nngwe le ye nngwe ya Lewedi, e fa temošo mabapi le dikankere tše ntši tšeo di swarago bana.
Kankere yeo e Swarago Bana e ya oketšega lefase ng ka bophara, e akanye tšwa gore ngwana o motee ka gare ga bana ba 408 lefaseng ka bophara o phe kotšwe gore o na le ka nkere pele a swara mengwaga ye 15.
Go ya ka Taryn Seegers, Mmeakanyi wa Dikgokagano wa Setheo sa Kankere yeo e Swarago Bana (CHOC), go dumelwa gore bana ba babedi go ba bararo ba go ba le kankere ga ba hwetše kalafo gomme gantši bao ba e hwetšago ba e hwetša bolwetši bo šetše bo le kgole gore bo ka alafega.
Go tloga ka 2011, CHOC e be e šomišana le Kgoro ya Maphelo le dingaka tša setšo go fa bahlankedi ba maphelo, bašomi ba tlhokomelo ya maphelo, dingaka tša setšo le ditšhaba tsebo ya Kankere yeo e Swarago Bana.
“Batho ba ba rutwa maswao a mathomo a temošo le go ithuta gore maaka le tlontlollo di hlaloswa bjang ka gare ga ditšhaba,” go bolela Seegers.
Maswao a mathomo a temošo ke:
• Nyaka: Thušo ya kalafo ya dika tša mathomo, tša go ganelela.• Leihlo: Sepatso se sešweu ka gare ga leihlo, go leana mahlo go goswa, bofofu bjo boswa, thaka ya leihlo ye e kokomogilego.
• Sekutu: Mpeng le noke-ng, hlogong le mola leng, maotong le matsogong, dithong tša go tšweletša peu ya senna le dithakeng.
• Maswao a go se tsebalege: A letadi la nako ye teletšana ya dibeke tše pedi, go lahlegelwa ke boima, a bosehla, go tapa, go tšwa madi le go ruruga bonolo.
• Go opelwa: ke marapo, malokollo, mokokotlo le go robega bonolo.
• Maswao a mogalatšhika: Phetogo goba go fokola mosepelong, boemo ng goba polelong, go boela morago mo pholong, go rengwa ke hlogo nako ya go feta beke ka lebaka la go hlatša goba go se hlatše le go ruruga hlogo.
Dikankere tša bjanaKankere yeo e Swarago Bana e fapana le yeo e swarago batho ba bagolo.
E lwatša ditho tša mmele, ge o e lebelela ka maekrosekoupu, e fapane le yeo e swarago batho ba bagolo gape e alafega botse kudu, go bolela Seegers.
“Kelo ya phodišo baneng ba go swarwa ke kankere yeo e swarago bana e godimo kudu go feta ya batho ba bagolo ba go swarwa ke kankere yeo e swarago batho ba bagolo.
Lehono, ka dinageng tše di hlabologago, bontši bja bana bao ba nago le kankere ba ka alafša ka katlego ye kgolo, gomme bao ba ka bago gare ga 50% go fihla go 60% ba ka fodišwa.
Ka dinageng tšeo di humilego, kelo ya bana bao ba nago le kankere bao ba fodišwago e ka ba gare ga 85% go fihla go 90%.”Ge e le gore re nyaka kelo ya bana ba ba folago e oketšege – re hloka go phekola bana ba bantši bolwetši bo sa thoma le go ba fa kalafo yeo e nepagetšego – mo maokelong a kalafo ya malwetši a go ikgetha mo ba tla thušwago ke ditsebi tša malwetši tša maleba.
vGo hwetša tshedimošo ka botlalo, leletša mogala wa thušo wa CHOC mo go 0800 333 555.
Afrika Borwa e leboga babegabosenyi
vukuzenzele unnamed
Mo mengwageng ye meraro go tloga mola Khomišene ya Dinyakišišo tša go Gogwa ga Mmušo ka Nko e thomago mošomo wa yona, re kwele bokgole bjoo badirabobe ba ditiro tša bomenetša ba bo fihlilego go khu-tiša ditirompe tša bona.
E bile mošomo wo boima kudukudu go šwalalanya dihlophana tša khuetšo tšeo di kgontšhago bomenetša.
Magareng a tše dingwe, diwepo tše kgolo tša dikhamphani tša go timeletša mohlala di hlomilwe go sepetša ditšhelete le go gakantšha ditefelo tša go lefelwa batho bao ba nago le dikamano tša sepolotiki.
Mekgwa ya go swana e bonagetše ka gare ga dinyakišišo tša go balega tše di dirilwego ke Lekala la Dinyakišišo tša go Ikgetha, Lekala la Dinyakišišo tša Bosenyi bjo Bogolo, Lekala la Dinyakišišo la NPA le a mangwe.
Dinyakišišo tše ka moka di gatetšepele gomme nete e thomile go tswalelela batho bao ba amegago, re bone dihlatse di tšhošetšwa, malapa a bona a tšhošetšwa, ba gapeletšega go khuta, le gona go bolawa.
Polao ya Babita Deoka ran, mohlankedimogolo wa matlotlo ka kgo rong ya maphelo ya Gauteng, ke segopotšo se bonolo sa dikotsi tše kgolo tše di akaretšwago ka maitekong a rena a mo-hlakanelwa a go fediša bosenyi bjo ka gare ga setšhaba sa rena.
Le ge re se ra hlwa re tseba lebaka la polao ya gagwe, e be e le hlatse ye bohlokwa ka gare ga dinyakišišo tša SIU tša thekgo ya didirišwa tša tšhireletšo ya batho ka gare ga kgoro.
SAPS le dihlopha tša tšhireletšo tša poraebete bao ba swerego babela elwa ba šupa kgauswi-nyana ba swanela go lebogelwa mošomo wa bona.
Tokete e fetišedit šwe lekaleng la Ha wks, gomme nyakišišo e tla fihlelela tshedimošo ye nngwe mabapi le gore gobaneng Mohumagatšana Deokaran a bolailwe.
Ka ntle ga mabaka a tiragalo ya masetlapelo a, Mohumagatšana Deoka ran e be e le mogale ebile e le motho wa go rata naga ya gabo.
Bjalo ka ge di hlopha tša babegabosenyi, ka go ba kotsing ye kgolo ka noši, di thuša go utolla ditiragalo tša ditshenyo, tshepedišompe, go thwala ka go tsebana le bohodu.Ka ntle ga magato a bona a go tsena ka bogare a bogale le boitshwaro, re be re ka se kgone go utolla ba ba dirago bomenetša.
Le ge šedi ye ntši dinakong tša bjale e lebišitšwe lekaleng la mmušo, gape re kolota go iša ditebogo go bao ba lego ka leka leng la poraebete bao ditiro tša bona di hwetšago šedi ye nnyane, eupša a bohlokwa ka go lekana.Babegabosenyi ke bahlokomedi ba bohlokwa ba temokrasi ya rena.
Ba bega kgahlanong le mašomelo le ditiro tša boitshwarompe ka mmušong le mekgatlong.
Ba bolela ka moya wo mobotse le ka tetelo ya go kwagala fao e sego kgato yeo fela e tlago tšewa godimo ga dikutollo tša bona, eupša gore ba tla šireletšwa le go se tshwe-nyege ka botšwasehlabelo goba kgatello.
Mo Afrika Borwa go na le molao wo o nabilego wa tšhireletšo ya babegabosenyi, go akaretšwa ka Molao wa Dikutollo tše di Šireletšegilego, Molao wa Dikamano tša Bašomi, Molao wa Dikhamphani, Molao wa Tšhireletšo kgahlanong le Tlaišo, le Molaotheo ka bowona.
Go tlaleletša, Kgoro ya Toka le Ditirelo tša Tshokollo, ka tšhomišano le makala a mangwe a phethagatšo ya molao, e sepetša Kantoro ya Tšhireletšo ya Dihlatse go fa thekgo go dihlatse tše di sa šireletšegago le tše di tšhošetšwago ka ditshepedišong dife goba dife tša toka.
Go tsenela lenaneo la tšhireletšo ya dihlatse ke boithaopo, gomme SAPS goba NPA e ka se gapeletše hlatse go dira bjalo.
Ge hlatse e ka amogela matšhošetši a bophelo bja bona goba ya ikwa e se ya bolokega, e swanela go tsebiša banyakišiši le go dira kgopelo ya gore e amo gelwe lenaneong.
Lenaneo le la katlego le bapetše karolo ye bohlokwa go hwetša ditsheko tše di atlegilego go tloga mola le hlomilwego, gagolo mabapi le bosenyi bjo bo beakantšwego.
Go hlakile gore ge ntwa kgahlanong le bomenetša e tia maatla, re swanela go sekaseka ka lebelo mokgwa wa rena wa bjale wa go se hlatsele fela tšhireletšo, eupša gape le tšhireletšo ka bophara ya babegabosenyi.
Mola mekgwa ya go balega e le madulong go kgontšha babegabosenyi go bega bjalo ka bohlokaina, re swa nela go tiišetša mekgwa ye e lego gona le go fa thekgo ye kgolo go bao ba begago tshedimošo phatlalatša.
Bjalo ka setšhaba, re swanela go laetša fao dipholisi le melao ye e lego gona e hlaelelago tšhireletšong ya mokgwaphelo, botumo le polokego ya babegabosenyi – le go šomišana go šogana le tše.
Maikemišetšo a basenyi bao ba hlomarago babe gabosenyi ga se fela go homotša batho ba itšeng – gape ke go romela molaetša go babegabosenyi ba bangwe ba ba ka tlago.
Letšatši le letšatši, Maafrika Borwa a bogale go swana le Babita Deo karan ga ba šišinyege tabeng ya gore ba ka se thekge bomenetša le gore ba itokišitše go ba dihlatse kgahlanong le bjona.Bjalo ka batho ba Afrika Borwa re a mo hlompha gotee le babegabosenyi ka moka ka makaleng a setšhaba le a poraebete bao ba ntšhetšago bomenetša pepeneneng fao bo makalelwago.
Ba dira bjalo ka ntle le go letela go lebogwa goba go lefelwa.
Ya bona ke mohuta wa godimodimo wa tirelo ya setšhaba.
Re ka se ba nyamiše.
Re swanetše, ebile re tla, kgonthiša gore dikutollo tša bona di feleletša ka ditsheko le go dira go go ntši go kgonthiša gore ba šireleditšwe kgahlano ng le kotsi.
Bjalo ka Maafrika Borwa, re nyaka go romela molaetša wo maatla wa gore re ka se tšhošetšwe.
Bao ba bolayago dihlatse le babegabosenyi ba tla swarwa le go lebana le letsogo la molao, go swana le bao ba bo-nwago molato wa bjona bomenetša bjoo babo lai ba lekago go bo khupetša.
v
Kiletšo ya sekerete e tla phološa maphelo
Silusapho Nyanda
Batho bao ba folago bao ba fetetšwego ke coronavirus (COVID-19) ba kotsing ya go ba le maswao a šoro.
COVID-19 ke baerase ya go hema.
Ka gona, batho bao ba folago ba ka ba le maswao a šoro ao a menaganego go feta batho bao ba sa kago ba fola, gwa realo Ngaka Catherine Egbe, setsebi sa mahlale mo Lekaleng la Dinyakišišo tša Alkoholo, Motšoko le Diokobatši tše Dingwe la Khansele ya Dinyakišišo tša Kalafo ya Afrika Borwa.Ngaka Egbe o re go fola go tsebega ka go hlola bontši bja malwetši a magolo ao a amantšhwago le maswao a mašoro a COVID-19.Wona a akaretša: • dikankere • malwetši a pelo le strouko • asma • taepitisi.“Le ge go fola go sa hlole thwii gore motho yo a fola-go a hlokofale ka lebaka la COVID-19, go ka hlola se e sego thwii ka gore go na le kgonagalo ya gore batho bao ba folago ba fetelwe ke malwetši ao a ka dirago gore motho a hlokofale ka lebaka la baerase,” a realo.Go tlaleletša se, go fola sekerete go gobatša tekanyetšo ya setho se sengwe le se sengwe sa mmele gomme se ka kaka-retšo se dira gore mmele o se be le maatla a go lwantšha malwetši.Ngaka Egbe o re go fola motšoko go tšweletša dikhe-mikhale tša go feta 7 000; tše250 tša dikhemikhale tše di kgonthišitšwe go ba di na le mpholo mo mmeleng wa motho.
Godimo ga dik-hemikhale tše 250, tše 69 di tsebega ka go hlola kankere.
Se se fokotša maphelo a ba-tho bao ba folago gammogo le bao ba thuntšhetšwago ka muši.O re bao ba nago le bolwetši bja mafahla (TB) le asma le bona ke balwetši bao ba lego kotsing ye kgolo ge ba ka fetelwa ke COVID-19.“Go fihla bjalo, go na le bohlatse bja go bontšha gore bao ba nago le asma ba kotsing ya go ba le maswao a šoro le go ka hlokofala ge ba fetelwa ke COVID-19.
Ga go na dinyakišišo tšeo di phatlaladitšwego tšeo di bontšhago balwetši ba TB bao ba lego kotsing eupša Mokgatlo wa Maphelo wa Lefase o lemošitše gore ga go makatše gore batho bao ba nago le TB ba tla ba le dipoelo tša kalafo tša go fokola ge ba ka fetelwa ke COVID-19.”O re sephetho sa go iletša thekišo ya motsoko ka fase ga legato le la go dula ka gae go kgahlegong ya batho.Thekišo ya motsokoMopresidente Cyril Ramaphosa pele o tsebišitše gore mo Legatong la Bone, thekišo ya motsoko e tla dumelelwa eupša mmušo wa gomiša sephetho seo ka morago ga ge Khansele ya Taolo ya Coronavirus ya Bosetšhaba e boledišane le ditsebi tša kalafo le bakgathatema ba go fapana.Ngaka Egbe o re ntle le ditlamorago tša maphelo tša go fola, bagwera gantši ba abelana sekerete gomme seo se ka dira gore phetelo ya COVID-19 e phatlalale ka lebelo mo setšhabeng.“Gopola, batho ba kgopetšwe go se sware melomo, dinko le mahlo a bona.
Ge motho a fola, a ka se kgone go phethagatša mokgwa wo wa maphelo,” gwa realo Ngaka Egbe.Ka nageng yeo e nago le batho ba bantši bao ba phelago ka HIV/AIDS, TB, bokgoba ba diokobatši, bo-tagwa, gare ga tše dingwe, Ngaka Egbe o kgolwa gore mmušo o tšere sephetho sa maleba.O re mmušo o šomiša tshedimošo ye nngwe le ye nngwe ye e lego gona go gata magato a polokego go šireletša Afrika Borwa gore e se ikhwetše e swana le dinaga tša go swana le Italy.“Ga se kiletšo ya go ya go ile; batho ba swanetše go gopola seo,” a realo.Gonabjale, Afrika Borwa e na le diabamoya tše mmalwa gomme ge palo ya batho bao ba nyakago dia-bamoya e ka gola nakong ya leuba, naga e tla ikhwetša e le mathateng gomme e sa kgone go thuša bao ba hlokago thušo.“Re na le bonnyane dia-bamoya tša ka godimo ga 3 000.
E no nagana ge bao ba lego ka godimo ga mengwaga ye 65 bao ba folago, go ka diragala gore ba hloke diabamoya.
Re tla nyaka diabamoya tša go feta 10 000 go thuša sehlopha sona seo fela.
Se ke se sengwe sa dilo tšeo mmušo o lekago go di efoga.
Re tshepa gore batho ba tla bona se bjalo ka lebaka le lebotse la go tlogela go fola,” a realo.
Naa o be o tseba?
O ka leletša Khanse-le ya Bosetšhaba ya Kgahlanong le go Fola go 011 720 3145 go go thuša go tlogela go fola.
Mokgahlo wa Kankere wa Afrika Borwa o sepediša lenaneo la inthanete, leo le fago thekgo le tshedimošo go batho bao ba folago bao ba nyakago go tlogela go fola go: http://www.ekickbutt.org.za.
Temokrasi ya rena e tla re thuša go fenya COVID -19
vukuzenzele unnamed
Gantši ga re leboge te-mokrasi ya rena ye botse ye maatla.
Le ge go le bjalo ke mothopo wa rena mo ntweng ye kgolo ya go fenya leuba la coronavirus.
Re gare ga batho bao ba kgathago tema kudu mo dipolotiking mo lefaseng.
Dipa-lopalo tša 2018 ka Senthara ya Dinyakišišo ya Pew di bontšha gore maAfrika Borwa ba hlohloletšwa kudu go tšea dikgato ka ditaba tšeo di ba amago kudu, go swana le tlhokomelo ya maphelo, thuto, tokollo ya polelo le bomenetša.Dipalopalo tše di kgonthiša seo re šetše re se tseba ka ga rena, Ga go na seo re ipshina-go ka sona go swana le go boledišana gabotse le mmušo gape le ka bo rena ka ditaba tša letšatši tšeo di re tshwenyago.
Re na le setšhaba sa selegae sa mafolofolo seo se dulago se itokišeditše go šireletša dito-kologo le ditokelo tša rena tše bohlokwa.Diphenyo tša temokrasi ya rena ke gore maAfrika Borwa a kgolwa gore Molaotheo o a ba šireletša le gore dikgorotsheko ke mmoelanyi wa go kwagala wa go se tšee lehlakore go dikgahlego tša bona.Ke dutše ke nagana ka dilo tše nakong ya ketelo ya kgauswanyane go la Kapa Bohlabela ya go lekola ge e le gore profesene e lokile go lwantšhana le coro-navirus.Raditaba yo mongwe o mpotšišitše ge e le gore ke tshwenywa ke go išwa kgorotshekong go hlohla dinyakwa tše dingwe tša Molao wa Taolo ya Masetlapelo.
Molao wo ke motheo wa melawana ka moka ye e tsebišitšwego ka fase ga maemo a setšhaba a masetla-pelo yeo re e tsebišitšego go lwantšha coronavirus.Go tloga mola bothata bjo bo thomago, batho ba bantši ba phethagaditše tokelo ya bona ya go leba dikgorotshekong.
Melawana ya go dula ka gae e hlohlilwe ka beke ya mathomo ya go dula ka gae ke modudi yo a ikemetšego go la Mpuma-langa yoo a bego a nyaka gore a dumelelwe go ya polokong.
Mo dibekeng tše šupa tša go latela, go bile le dihlohlo tša semolao go tšwa go batho ba mmalwa, mekgatlo ya sedu-medi, mekgatlo ya dipolotiki, Mekgatlo ye e Sego ya Mmušo (di-NGO) le go mekgatlo ya kgwebo kgahlanong le kgato ye tee goba go feta ya dinyakwa tša go dula ka gae yeo e bego e sa ba thabiše.
Ba bangwe ba atlegile ditlhohlong tša bona tša molao mola ba bangwe ba se a atlega.
Ba bangwe ba ile kgorotshekong ba re melato ya bona e be ya tšhoganetšo gomme tšhoganetšo ya melato ya bona ya tšhollwa mola ba bangwe ba hweditše ditsela tše dingwe tša kimollo yeo ba e nyakago.
Ba bangwe ba feleleditše ba gogetše morago dikgopelo tša bona go latela go boledišana ga bona le mmušo.Le ge re nyaka go efoga magato afe goba afe a molao kgahlanong le mmušo, re swanetše go amogela gore badudi bao ba sa thabišwego ke magato afe goba afe ao mmušo o tšerego sephetho sa go a phethagatša ba na le tokelo ya go ya dikgorotshekong go nyaka kimollo ye nngwe le efe goba efe ye e ba kgotsofatšago.
Ye ke kgopolo ye e tlwaelegilego mo temokrasing ya mola-otheo gape ke maitshwaro ao a amogelegago ka botlalo nageng yeo e theilwego molaong.Re na le melawana le ditekolo tšeo di lokilego go kgonthiša gore ntlha ye nngwe le ye nngwe ya taolo e sepelelana le molaotheo.
Moo re hwetšwago re fošitše, re tla rwešwa maikarabelo ke dikgorotsheko gomme, godimo ga tše ka moka, ke badudi ba rena.
Ntle le dikgorotsheko tša rena, Diinstitušene tša rena tša Mmušo tšeo di Thekgago Temokrasi ya Molaotheo di gona go kaonafatša ditokelo tša badudi ba rena, go no swana le mekgatlo ye e hlokometšego diphošo tša mekgatlo ya phethagatšo ya molao.Bjalo ka ge ke boditše raditaba, moAfrika Borwa yo mongwe le yo mongwe o na le tokelo ya go leba kgorotshekong, le nna, bjalo ka Mopresidente, nka se thibele mang goba mang yo a phethagatšago tokelo yeo.Go bile le, gape go tla tšwela pele go ba le, ditsholo tše maatla le lešata go dintlha tše mmalwa go karabelo ya setšhaba go co-ronavirus, go tšwa mmotlolong wa tshedimošo le dikakanyo, go ditlamorago tša ekonomi tšeo di ka tlišwago ke melawana ya go dula ka gae.
Bjalo ka mmušo ga re lwatšhane le ditsholo tšeo goba go laela batho gore ba se di tšweletše.Go fapana le seo, ditsholo, tšeo e lego tša go aga, di re thuša go fetoga le go potlaka go arabela boemo le maemo ao a fetogago.
Di kaonafatša ngangišano ya setšhaba gomme ya fa ka moka ga rena kwešišo ye kgolo ya dilo tše di diregago.Nako le nako re tšwela pele go eletšwa ke tshedimošo ya mahlale, ekonomi le boitekelo ge re tšea diphetho le go dira melawana go karabelo ya coro-navirus.
Moo go kgonagalago ka fase ga maemo a a bothata, re ikemišeditše go kopana le go boledišana.
Re nyaka maAfrika Borwa ka moka go ba karolo ya maitapišo a a setšhaba.
Mantšu a badudi fela a swanetše go tšwela pele go kwewa ka nako ye ye šoro ya go swana le ye re lego go yona.Leuba la coronavirus le dikgato tšeo re di tšerego go le lwantšha di hlotše bothata go batho ba rena.
Le hlotše tšhitišo ye kgolo le mathata.
Le ge re ka šupa tšwelopele ye re e dirilego go fokotša phetelo ya baerase, leeto e sa le le telele.
Dibeke le dikgwedi tše di tlago di tla ba bothata gomme di tla nyaka tše dintši go tšwa go batho ba rena.Ka gona leuba le tla tšwela pele go fa kgatelelo ye kgolo setšhabeng le makaleng a rena.
Le ge re bula ekonomi ya rena ka go nanya, go tla ba le khuetšo ye šoro go dilo tše bohlokwa tšeo batho ba di nyakago.
Ge fela se se sa direga, kgonagalo ya thulano, go se kwešišane le go se kgotsofale di tla dula di le gona.Ge re sepela tseleng ye ye boima, Molaotheo wa rena ke wona o re hlahlago gape ke wona o re šireletšago gabotse.
Temokrasi ya rena ye botse e fa maatla le moya wo re o nyakago go fenya bothata bjo bjo bogolo.Bjale ka ge mmušo o amogela gore bao ba llelago kgorotshekong ba hlohleletšwa ke selo se sebotse, le rena re swanetše go amogela gore diphetho tšeo di tšerwego ke mmušo le tšona di dirilwe ka moya wo mobotse gape di dirilwe go kaonafatša, eupša e sego go kweša bohloko, dikgahlego tša maAfrika Borwa.Godimo ga tše ka moka selo se bohlokwa go rena ke go boloka maphelo.
Sephetho se sengwe le se sengwe seo re se tšerego se laolwa ke go kaonafatša ditoke-lo tša go phela le tša seriti tšeo di boletšwego ka Molaotheong.Re tla tšwela pele go amogela dikgopolo tša go fapana gape tše dimpe mo nakong ya kara-belo ya setšhaba ya coronavirus.
Dikgopolo ka moka di re thuša go šoma bokaone le gabotse.Go phethagatša ga batho ga ditokologo tša bona tša motheo tša go hlagiša matshwenyego a bona, go itšweletša le mekgahlo yeo ba e ratago le go bolela ka fao ba ratago ke sešupo sa te-mokrasi ye botse ye re nago le yona.
Eupša go feta moo, dito-kelo tše di bohlokwa go katlego ya ntwa ya rena ya setšhaba le tirišano go fenya coronavirus.
Go laola COVID-19 : Ka gae le ka mafelong ao a diretšwego go hlokomela bao ba fetetšwego ke baerase ye
Allison Cooper
Ge o sa kgone go ipeela thoko, leletša Mogala wa Coronavirus wa Bosetšhaba go 0800 029 999 go hwetša tshedimošo ye nngwe ka ga lefelo leo le diretšwego go hlokomela bao ba fetetšwego ke baerase goba ka mafelong ao a diretšwego go beela batho thoko.GO BOHLOKWA kudu go kudu go arogana le ba bangwe, e ka ba ka gae goba ka lefelong arogana le ba bangwe, e ka ba ka gae goba ka lefelong le le diretšwego go hlokomela bao ba fetetšwego ke baerase ye la go beela batho thoko le le diretšwego go hlokomela bao ba fetetšwego ke baerase ye la go beela batho thoko la go se lefelwe, ge diteko di bontšha gore o fetetšwe ke la go se lefelwe, ge diteko di bontšha gore o fetetšwe ke COVID-19COVID-19 .
MaAfrika Borwa a mantši ao a fetetšwego ke coronavirus (COVID-19) ba ka se kgone go ipeela thoko ka gore magae a bona ke a mannyane gomme ga ba na phapoši yeo e sa abelanwego le ba bangwe yeo go yona ba ka kgonago go dula le go robala go yona ba le tee.
Mmušo o kgonthišitše gore mafelo ao a diretšwego go hlokomela bao ba fetetšwego ke baerase ye a gona go thuša batho bao ba fetetšwego ke baerase, gomme mafelo ao a diretšwego go beela batho thoko a gona go thuša batho bao ba sa emetšego dipoelo.
Ditirelo ka moka ga di lefe-lwe.Go ya ka Ngaka Marlin McCay, ngaka ya malwetši a go fapana yo a šomelago Florida ka West Rand, selo sa mathomo seo o swanetšego go se dira ge o dirilwe diteko gomme go hweditšwe o na le COVID-19 ke go fokotša lebelo la go phatlalala ga di-phetelo.
“Selo se o se nyakago ke go šireletša lapa la gago,” a realo.
Go dira se, o swanela ke go ipeela thoko e ka ba ka gae goba ka mafelong ao a diretšwego go hlokomela bao ba fetetšwego ke baerase ye.“Ge o ipeetše thoko go ra gore o swanetše go hwetša karolo ya ntlo moo o sa hlakanego le batho ba ba-ngwe ka lapeng.
Ga go na yoo a swanetšego go batamela dimetara tše tharo kgauswi le wena.
O swanetše go ja o le tee; o be le malepola le dibjana tšeo di šomišwago ke wena o le tee; o be le phapoši ya gago ya go hlapela o le tee, ge go kgonega; gomme o kgonthiše gore ga o kopane le mang goba mang ka lapeng.“Ngaka ya gago goba mo-hlokomedi yo bohlokwa yoo a go abelago ka ditirelo tša maphelo o swanetše go go fa dihlare tše bohlokwa tše diretšwego go go fokoletša bontši bja maswao, kudu a go swana le mahlaba mmeleng le dihlabi, go opša ke hlogo le phišo.
Go na le gape divi-tamine tše dibotse tšeo motho a ka di šomišago gore a dule a phetše gabotse,” a realo.
Go bohlokwa gape go khutša nako ye e lekanego le go nwa meetse a mantši goba diela tšeo di sekilego go kgonthiša gore mohlapologo o dula o sekile.
Batho ba bantši bao ba sa lwalego kudu ba tla thoma go kaonafala morago ga beke go tloga nakong yeo ba thomilego go bona maswao a mathomo ka yona, eupša go bohlokwa go lekola maswao a gago gabotse.
Ge o ka ba le maswao a tšho ganetšo, go swana le mathata a go hema, dihlabi mafahleng goba kgatelelo mo mafahleng yeo e ganelelago, go gohlola madi, go hlakahlakana, go se robale gabotse go go šoro goba go ba le dipounama le sefahlego se se talalerata o swanetše go leletša ambulanse goba o ye bookelong ka bjako.Mafelo ao a diretšwego go beela batho thokoBao ba sa kgonego go ipeela thoko go bao ba dulago le bona ka gae, mmušo o beakantše mafelo ao a diretšwego go beela batho thoko nageng ka bophara gore wena le balapa la gago le bolokege.Mmušo wa profense ya Kapa Bodikela kgauswanya-na o phatlaladitše ditshwa-yotshwayo tše di itšego go tšwa go balwetši ka ga mafelo ao a diretšwego go hlokomela bao ba fetetšwego ke baerase.Marie Janties go tšwa Wi-tzenberg o tšere sephetho sa go latela keletšo ya bašomi ba tlhokomelo ya maphelo gomme a ya lefelong leo le diretšwego go hlokomela bao ba fetetšwego ke baerase ka gore mmagwe wa mengwaga ye 97 o dula le yena le bana ba gagwe gomme o nyaka go ba šireletša.
“Ke swerwe gabotse kudu.
Dijo di be di le bose – go feta le tša ka gae.
Ke lemogile gore ke swanetše go dula ke nagana tše dibotse.
Ke be ke tšhogile, eupša ka rapela ka leka gore ke loko-loge,” a realo.“Lefelo leo le ka boloka maphelo!
Le tloga e le le lekaone kudu,” gwa realo John Arnoldus, yoo a kaona -fetšego go tšwa bolwetšing bja COVID-19 mo lefelong leo le diretšwego go hlokomela bao ba fetetšwego ke baerase la Drakenstein.
“Yo mongwe wa bagwera ba ka o be a ipeetše thoko ka gae gomme a swara bothata bja go kao-nafala.
Ke bile ka mmotša gore a ikgokaganye le batho bao ba ilego ba nhlokomela – yeo ke tsela ya go kaonafala.
The-kgo ya bašomi ba kalafo le ya molaodi moo – ke yona e go dirago gore o tielele,” a realo.Arnoldus mathomong o be a tšhaba go ya lefelong leo le diretšwego go hlokomela bao ba fetetšwego ke baerase ka lebaka la kgopolo ya go foša-gala ya gore ge o eya lefelong la go swana le le o tla lwala gomme wa hlokofala.
“Ke be ke letetše tše šoro, eupša ke amogetšwe gabotse.
Ke rolela bašomi mongatse!
Ba nhlalošeditše gore ka ge ke šetše ke na le COVID-19 , ga go na motho mo lefelong le yo a ka ntwatšago,” a realo.
Naa o ka letela eng go tšwa mafelong ao a diretšwego go beela batho thoko?Go ya ka Mmušo wa profense ya Kapa Bodikela, dinyakwa tša gago ka moka di a šetšwa.
O tla amogela dijo tša me-hleng, tekolo ya maphelo ka mošomi wa tlhokomelo ya maphelo, ditirelo tša go hlatšwetša, boiketlo le setu go kaonafala go akaretšwa le tša senamelwa sa go se lefelwe go ya le go tšwa lefelong leo.
“Go bohlokwa gape go khutša nako ye e lekanego le go nwa meetse a mantši goba diela tšeo di sekilego go kgonthiša gore mohlapologo o dula o sekile.”
Go boela mošomong ka morago ga go kaonafala bolwetšing bja COVID-19
Allison Cooper
Naa o ka boela mošo mong neng ge o fe tetšwe ke coronavirus (COVID-19)?
Institute ya Bosetšhaba ya Ma-lwetši a Go fetela e na le dikarabo tšeo o di hlokago.
Ge ke fetetšwe ke Ge ke fetetšwe ke COVID-19COVID-19 , , ke swanetše go dula nako ye ke swanetše go dula nako ye kaakang ke ipeetše thoko?kaakang ke ipeetše thoko?Batho bao ba fetetšwego ke COVID-19 , eupša ba se na maswao, ba swanetše go ipeela thoko ka gae goba ka lefelong la mmušo leo le diretšwego go hlokomela bao ba fetetšwego ke baerase lebaka la matšatši a 10, go tloga ka letšatši leo ba amogelago dipoelo tša gore ba fetetšwe ke baerase.Bao ba nago le maswao a ma-nnyane ba swanetše go ipeela thoko ka gae goba ka lefelong la mmušo leo le diretšwego go hlokomela bao ba fetetšwego ke baerase lebaka la matšatši a 10, go tloga ka letšatši leo maswao a bona a thomilego.Bao ba nago le maswao a mašoro, bao ba swanelago go ya bookelong, ba swanetše go ipeela thoko matšatši a 10, go tloga ge ba le kaone ba se sa nyaka oksetšene.
Naa batho bao ba fetetšwego ke Naa batho bao ba fetetšwego ke COVID-19COVID-19 ba ka fetetša bolweba ka fetetša bolwetši go batho ba bangwe bjang?tši go batho ba bangwe bjang?Go ya ka Tona ya Maphelo Zweli Mkhize, batho ba bantši bao ba nago le maswao a mannyane ba ka phatlalatša baerase nako ya gare ga matšatši a šupa le a 12.
Le ge go le bjalo, batho bao ba lwalago kudu ba ka fetetša ba bangwe gomme ba phatlalatša baerase go ba bangwe nako ye telele.
Naa ke swanetše go dira diteko Naa ke swanetše go dira diteko tše dingwe tša tše dingwe tša COVID-19COVID-19 , tšeo , tšeo di bontšhago gore ga ke sa na di bontšhago gore ga ke sa na yona, pele ke boela mošomong?yona, pele ke boela mošomong?Aowa.
Go dira diteko gape go batho bao ba itemogetšego ma-swao a mannyane gomme ba kaonafetše ga go bohlokwa.
Motho o tšewa go ba a bolokegile go boela mošomong ge a feditše nako ya go ipeela thoko e bile a se sa hlwa a kgona go fetetša ba bangwe.
Seo se ra gore o bile le maswao a gagwe a mathomo matšatši a 10 a go feta gomme ga se a ba le maswao bonnyane matšatši a mararo.Ka dinako tše dintši, bašomi ba ka boela mošomong ntle le go dira diteko gape:
• Ba phethile matšatši a 10 a go beelwa thoko ga kgapeletšo goba go ipeela thoko.• Bao ba bilego le maswao a magareng goba a mašoro ba ya tekolong ya kalafo.
• Ba tšwela pele go hlapa le go se batamelane le batho ba bangwe.• Bengmošomo ba lekola bašomi go kgonthiša gore ga ba boele morago.• Ba apara sešira molomo le dinko, go tloga ka letšatši la phekolo sebaka se ka bago matšatši a 21.matšatši a 21.
Diteko di bontšhitše gore ga ke Diteko di bontšhitše gore ga ke na bolwetši bjo eupša ke sa na na bolwetši bjo eupša ke sa na le maswao.
Bjale go direga eng?le maswao.
Bjale go direga eng?Go a kgonagala go hwetša di-poelo tšeo di fošagetšego tša gore ga o na bolwetši bjo.
Se se ra gore diteko tša mathomo di ka bontšha gore ga o na bolwetši bjo, eupša diteko tša ka morago di ka bontšha gore o na le bona.
Ge o ka tšwela pele go ba le maswao a CO-VID-19 o ikgokaganye le setsebi sa tlhokomelo ya maphelo.
Naa go direga eng ge ke sa Naa go direga eng ge ke sa bontšha maswao ka morago bontšha maswao ka morago ga matšatši a 10?ga matšatši a 10?Go tlwaelegile gore balwetši ba tšwele pele go ba le maswao go feta matšatši a 10.
Go kao-nafala mo go feletšego go ka tšea dibeke tše mmalwa.
Ge o sa na le maswao, nyaka maele go setsebi sa gago sa maphelo.
Go hwetša tshedimošo ka botlalo ka ga COVID-19 , eya wepsaeteng ya Sehlongwa sa Bosetšhaba sa Malwetši a go Fetela go www.nicd.ac.za, wepsaete ya go se lefelwe ya COVID-19 go coronavirus.datafree.co, leletša Nomoro ya Mogala ya COVID-19 go 0800 029 999 goba o romele molaetša wo o rego ‘Hi’ ka WhatsApp go0600 12 3456.
Go keteka basadi ka go ba Go keteka basadi ka go ba akaretša ekonomingakaretša ekonoming
vukuzenzele unnamed
Ka Phato Afrika Borwa e keteka Kgwedi ya Basadi.
Tiragalo ye e dira matswalo a letšatši ka 1956 ge basadi ba 20 000 ba matšhetša Union Buildings – basadi ba bantši ba go bolela malema a go fa-pana, go tšwa mafelong a go fapana gomme ba mehlobo ka moka.
Ba be ba kopane ka senyakwa sa bona sa go fediša melao ya dipasa le tokelo ya bona ya go phela ka tokologo.
Maemo le kemo ya basadi ka Afrika Borwa lehono a fapana kudu le ao bommago rena le bokoko a rena ba bego ba phe-la ka fase ga wona ka 1956.
Re tšwa kgole gore re be le Afrika Borwa ya go hloka semorafe, ya go hloka kgethologanyo ya bong, ya go huma gape yeo e lokologilego.
Go bile le tšwelopele kudu mo go kaonafatšeng maphelo a basadi ba Afrika Borwa go ekonomi, lekala la dipolotiki le go bophelo bja setšhaba.
Go le bjalo, re a tseba gore re sa ya kgole.
Basadi ba sa lebane le kgethollo, tlhorišo le dikgaruru, gomme ba sa phela ka bohloki.
Ge e le gore ka nnete re nyaka go diragatša tshepišo ya Mo-laotheo wa rena re swanetše go lwantšha dikgato tse di dirago gore basadi ba se be le letseno le tšhelete moo go dirago gore ba ikhwetše ba kgotleletše go hlorišwa le go bethwa.Re tsenetše lesolo la go ribolla leswika leo le re amantšhago le maitapišo a lefase a go fi-hlelela tekatekano ya bong ka 2030.
Tekatekano ya meloko ke agenda ya tlhohleletšo le phetogo go fediša kgethollo le dikgaruru kgahlanong le ba-sadi le bana le go kgatha tema ka go lekana bophelong bja dipolotiki, leago le ekonomi.
Bjalo ka karolo ya lesolo le, re kopantše ‘Ditirišano tša Twantšho’ tše pedi, yenngwe ke ya toka le ditokelo tša ekonomi ge ye nngwe e le ya kgahlanong le dikgaruru tše di ekadilego ka bong.
Bobedi ditabakgolo tše di bohlokwa go agenda ya rena ya bosetšhaba.
Dikgwedi tše 11 go tloga mola Leano la Twantšho la Go arabela la Tšhoganetšo go lwantšha dikgaruru tšeo di ikadilego ka bong le dipolao tša basadi (GBVF) ke banna le phethagatšwago go bo-nagetše tšwelopele go godiša thekgo le tlhokomelo ya bao ba phologilego, gomme go na le tšwelopele go kaonafatšeng molao go ba fa tšhireletšo ye kgolo.
Mo kgweding ya Phato, re thoma ka phethagatšo ya Leano la Peakanyo la Bo-setšhaba go lwantšha GBVF ke banna.
Ntlha ya bohlokwa ya leano le ke go kgonthiša gore basadi ba bantši ba fiwa kudu menyetla mo ditšheleteng.
Se ke ka gore go se lekalekane ga ekonomi le go se lekalekane ga leago go a sepelelana.
Maemo a basadi ka Afrika Borwa a ba dira gore ba be kotsing ya go hlorišwa.
Re swanetše go oketša thekgo ya basadi go ba kgontšha gore ba itirele tšhelete ya bona.
Re dirile maikgafo a mmalwa ka fase ga Tekatekano ya Moloko yeo e tla tšweletšago dipoelo ka Leano la Peakanyo ya Bo-setšhaba.
Sa mathomo, re ya go tsentšha basadi mererong ya ekonomi ka go ba abela dithendara.
Re beile selebanywa sa go kgo-nthiša gore bonnyane dithoto le ditirelo tša go lekana 40% tšeo di rekilwego ke makala a setšhaba di tšwe dikgwebong tša basadi.
Sa bobedi, re ya go oketša thekgo go di-SMME tša ba-sadi le go basadi bao ba nago le dikgwebo tša mo mebileng goba bao ba sa šomego.
Se se tla akaretša go boledišana le makala a ditšhelete go dira gore ditirelo tša ditšhelete di fihlelelege le go rekega go basadi.
Sa boraro, re nyaka go kgo-nthiša gore basadi ba bantši ba na le dithoto tša bohlokwa go swana le naga.
Go bohlokwa gore basadi e be baholegi ba lenaneo le potlakišitšwego la poelo ya mafase.
Go bohlo-kwa gore go R75 milione ya diboutšhara tšeo di beetšwego kimollo ya COVID-19 ya kabo ya temo 53% ya baholegi e tla ba basadi ba magaeng.
Re swanetše go kgonthiša gore basadi ba balemi ba ka gae le ba bannyane ba tšwela pele go amogela thekgo ka morago ga leuba.
Sa bone, re nyaka go kgo-nthiša gore basadi ba širele-tšwa go dikgaruru tšeo di ikadilego ka bong mo mošo-mong.
Ka tsela yeo re tla ba re šoma legatong la bosetšhaba le la selete go tumelelano ya Ko-pano ya ILO ka ga Dikgaruru le Tlhorišo Mošomong.
Go thwe tokologo ga e fiwe, eupša e a tšewa.
Tokologo ya basadi ke ma-ntšu fela ao a lego letlakaleng ntle le ge e ka bapetšwa ke boikgafo go tšwa go makala ka moka a setšhaba.
Ge re beakanya kagolefsa ya ekonomi ya rena mo tlhohlong ya leuba la coronavirus , re rile re ka se boele moo re bego re le gona pele ga go phulega ga baerase.
Re swanetše go aga ekonomi ye bohlokwa ya go fapana le yeo re bego re na le yona yeo, gare ga dilo tše dingwe, e kaonafatšago maemo a bohlokwa a basadi.
Se se ra gore peeletšo ya rena ka mananeokgoparara ga se ya swanela go thekga fela ka-onafatšo ya diintasteri tša gae, eupša le dikgwebo tša basadi.
E swanetše go hlola dibaka tša mešomo mo magatong ka moka a peakanyo, go thekga ka ditšhelete, go aga le go hlokomela mananeokgopara-ra.
Ka tekanyo ya go swana ge re oketša thekgo ya mananeo a mešomo ya setšhaba, re swanetše go kgonthiša gore makgarebe kudu ba swanetše go ba bakgathatema.
Godimo ga go hwetša letseno, mana-neo a a tla ba fa sebaka go hwetša mabokgoni a mangwe le maitemogelo ao a hlokega-go go kgatha tema ekonoming ye kgolo.
Le ge e le maikarabelo a mmušo go aba dibaka tša ekonomi go basadi le go hlola tlhako ya go kgontšha go tšwetša pele tekatekano ya bong, mang le mang mo setšhabeng o swanetše go kgatha tema ya gagwe.
Dikgwebo di swanetše go thekga dikgwebo tša basadi ka go reka mo go tšona dithoto le ditirelo.
Di swanetše go thwa-la basadi ba bantši gomme ba thwale basadi ba bantši maemong a bolaodi.
Se se bohlokwa kudu go lebeletšwe gore rekoto ya le-kala la praebete mo go kemedi ya bong legatong la taolo e šaletše morago go ya lekala la setšhaba.
Ye ke taba yeo e tšweletšwago gantši mo di-poledišanong tšeo ke bilego le tšona le mekgatlo ye mmalwa ya dikgwebo tša basadi.
Gore re be le tekatekano re swanetše go fediša setlwaedi sa megolo ya go se lekane go ya ka gore motho ke monna goba mosadi gomme re lefa batho ba ba di-rilego mošomo wa go swana ka go lekana go ya ka Molao wa Tekatekano ya Mošomo.
Basadi ba swanetšwe go šireletšwa go tlhorišo le kgethologanyo mošomong.
Ke maikarabelo a basepediši ba dinamelwa, balaodi ba diyunibesithi, makgotlataolo a dikolo le mekgatlo ya se-dumedi go hlola maemo a a bolokegilego go basadi le ba-setsana go ka tšea maeto, go ya dikolong le go ya dikerekeng.
Re swanetše go tšwela pele ka maitapišo a rena a go fediša go nyatšwa ga basadi ke banna, kgethollo ya basadi ke banna le go dira banna dihlogo.
Ke mekgwa ye yeo e dirago gore go be le kgatelelo ya basadi.
Go tšwa go rena – bobedi banna le basadi – go kgo-nthiša gore mohola wa mosa-di, maemo le dikgopolo ga di fetwe ke tša monna.
Ke mai-karabelo a rena bjalo ka ba-tswadi le bokoko le bora-kgolo go swara le go godiša barwa le barwedi ba rena go swana.
Go tšwa go rena bjalo ka banna go gana le go bolela kgahlanong le ditiragalo tša GBV ge re di bona, le ge e le gore di dirwa ke bagwera ba rena, bopapa ba rena goba bobuti ba rena.
A re beng moloko woo o fe-dišago kgatelelo ya basadi ka mekgwa ya yona ka moka, mo maphelong a rena.
Moloko wa bagale wa 1956 o matšheditše rena ka moka.
Re a ba hlompha, rena le meloko ya ka moso ga se ra swanela go eke bohwa bjo bja go hlomphega.
Thuša gore batho ba se ipolaye
Allison Cooper
Ke batho ba bantšhi ba go hloko fala ka lebaka la go ipolaya go feta ba go hlokofala ka lebaka la HIV, malaria, ka nkere ya matswele, di kgaruru le ba go bolawa ke batho ba bangwe e se ka maikemišetšo.
Se ke go ya ka dipalopalo tša moragorago tša Setheo sa Lefase sa Maphelo (WHO), tšeo di laetšago gore batho ba go feta 700 000 ba a ipolaya ngwaga ka ngwaga – seo se rago gore motho o tee go tšwa mahung a 100 ke wo a ipolailego, gomme ye ke kelo ye e hlalošago gore e ka ba motho o tee yo a hlokofa lago mo metsotswaneng ye mengwe le ye mengwe ye 40.
“Re ka se hlokomologe – gape ga se ra swanela go hlokomologa – batho ge ba ipolaya,” go re’alo Ngaka Tedros Adhanom Ghebrey esus, Molaodipharephare wa WHO.
“Tiragalo ye nngwe le ye nngwe ke masetlapelo.
Nepo ya rena thibelong ya boipolai e bohlokwa le go feta ga bjale, kudukudu morago ga di kgwedi tše ntši re phela le Leuba la Bolwetši bja Coronavirus, leo le tlišitšego dikgonagalo tše ntši tša boipolai – tša go lahlegelwa ke mošomo, tša kgatelelo ya monagano ya go sepelelana le ditšhelete, le maemo a bjale moo motho a sa swanelago go batamelana le batho ba bangwe – ao re sa ikhwetšago ka gare ga ona le gona bjale,” a tlaleletša ka go re’alo.Letšatši la Lefase la Thibelo ya go IpolayaLetšatši la Lefase la Thi belo ya go Ipolaya le thakgotšwe ke Mokgatlo wa Boditšhabatšhaba wa Thi belo ya go Ipolaya (IASP) ka la 10 Lewedi 2003.Le nepile go thibela go ipo laya ga batho le maitshwaro a go laetša maikemišetšo a go ipolaya, go fokotša ditla morago tša go ipolaya, le go hlama kopano ya dirutegi, baprofešenale ba tša maphelo a monagano, bašomi ba thušo le go thoba matswalo, baithaopi le batho bao ba fetilego ditiragalong tša go ipolaya.
Go ya ka Sehlopha sa Afrika Borwa sa go Šomana le Matshwe nyego le Kgatelelo ya Mona gano (SADAG), tšatši ka tšatši go rekotwa ditiragalo tše 23 tša go ipolaya, le tše dingwe tše 230 tša maitekelo a go ipolaya ka Afrika Borwa.
“Go boledišana ka ditira galo tša go ipolaya e sa le seila se segolo setšhabeng sa rena – ga go na yo a ratago go bolela ka tšona; ga go na yo a tsebago gore a thome kae ge a nyaka go bolela ka tšona, gomme batswadi ga ba nyake go boledišana le bana ka tšona, ka ge ba tšhoga gore ba ka ba fa ‘dikgopolo’.
Le ge go le bjalo, ke bothata bjo bogolo, gomme re bona bona se ka megala yeo e oketšegago tšatši ka tšatši yeo re e amogelago,” go re’alo Cassey Chambers, Molaodi wa Ditshepetšo wa SADAG.“Ge batho ba bantši ba ka tseba ka go ipolaya, gomme ba tseba gore ba ka hweletša bjang motho yo mongwe thušo nako e sa dumela, seo se ka thuša go fokotša kelo ya bao ba ipolayago,” a re’alo.Dika tšeo di ka laetšago gore motho o nyaka go ipolaya:l Go bolela ka go fediša bo-phelo bja gagwe, go hwa goba go ipolaya.
l Takatšo ye kgolo ya go hwa goba go dula a bolela ka lehu le go hwa.
l Go fana ka dithoto tša gagwe tša go bitša.
l Dika tša kgatelelo ya monagano, bjalo ka go fetogafetoga ga maikutlo, go felelwa ke kholofelo, go ba bodutwana, go hloka takatšo ya dijo, go se robale botse, le go lahlegelwa ke kgahlego ditirong tša gagwe tša setlwaedi.l Ge motho a enwa goba a šomiša diokobatši tše ntši kudu.l Go fa taetšo ye e sego ya thwii ya gore a ka se be gona ka moso, goba go laela ka tsela ye e sego ya thwii.l Go fetoga ga maitshwaro ka tsela ye e belaetšago.l Ge a dira dipeakanyo go feleletša dilo tše a bego a se a di fetša.
Ge e ba wena goba motho yo mongwe yo o mo tsebago o hloka thušo, leletša mogala wa thušo le go thoba ma-tswalo mabapi le boipolai wa SADAG wo o šomago bošego le mosegare go 0800 567 567.
Go aga setšhaba sa go hloka go Thopša ga Mmušo
vukuzenzele unnamed
Ditheeletšo tše di bego di beakanyeditšwe tša Komišene ya Boahlodi ya Dinyakišišo yeo e bego e nyakišiša go Thopša ga Mmušo di sa tšwa go fela moragonyana, matšatši a go feta 1 000 mola bohla-tse bja hlatse ya mathomo bo kwewago.
Le ge modulasetulo wa komišene, Motlatša Moahlodi Gomang ka Nna Raymond Zondo a rile go ka nna gwa hlokega gore dihlatse tše mmalwa tša tlaleletšo di fe bohlatse, mošomo wa komišene bjale o šaletšwe ke kgato ye tee pele o ka phethwa.
Ye ke phihlelelo ye bohlokwa ya go re bata-metša kahlolong mabapi le ye nngwe ya ditiragalo tše di hlotšego tshenyo ye kgolo historing ya temokrasi ya rena.
Le pele Moahlodi Zondo a iša dikhwetšo le ditigelo tša gagwe go Mopresidente, ka moka re ka dumela gore mošomo wa komišene o bile wo bohlokwa kudu.
Nakong ya mengwaga ye meraro, re kwele bohlatse bja go hlaloša ditiro tša bome nemene bja go tsenelela.
Re kwele ka ga ditiro tšeo di hlotšego bohodu bja dibilione tša diranta tša tšhelete ya setšhaba.
Re kwele ka mo dihlongwa tše ntši tša setšhaba le dikhamphani tša mmušo di ilego tša dirwa ka boomo gore di fokole.
Pontšho ya mohuta, bogolo le botebo bja go thopša ga mmušo ga se ya dirwa ka morago ga mabati ao a tswaletšwego, eupša e dirilwe ka kgašo ya naga ka bophara.
Go dumelela Maafrika Borwa ka moka go latela ditshepetšo tša khomišene, go thušitše gore setšhaba se be le tshepo go temokrasi ya rena ka tsela yeo e hlohleletšago go direla dilo pepeneneng le go se khutiše selo.
Naga e kolota bohle bao ba kgathilego tema mošomong wa komišene ditebogo; go tloga go bao ba dirilego diphuruphutšo, ba nyakišiša gomme ba kgoboketša tshedimošo ye ntši; go fihla go dihlatse tše ntši tšeo di ilego tša paka le go fa bohlatse; go fihla go boraditaba bao ba begilego ditshepetšo ka botshepegi; go fihla le go boramolao bao ba thušitšego go hlagiša bohlatse.Re kolota sekoloto sa ditebogo le go batho ba bangwe ba bantši, ba bangwe ba bona re sa dutše re sa ba tsebe le lehono, bao ditiro tša bona di hueditšego tlhamo ya komišene le mathomong.
Ba ke batho bao ba utolotšego ditiro tše di gononelwago tša bosenyi, bao ba ilego ba ema ba tiile, bao ilego ba bula melomo, le bao ba ilego ba hlama masolo – mmogo a pele ga setšhaba le a ka morago mo batho ba sa ba bonego – go emiša go thopša ga mmušo.
Malebo go bona ka gore bjale re bolela ka go thopša ga mmušo bjalo ka tiragalo ye e fetilego.Go thopša ga mmušo ga se gwa iphediša.
Go fedišitšwe ke ditiro tša go kopanywa tša Maafrika Borwa a go fa-pafapana ka ditsela tše ntši, bao ba šomago mafelong a go fapafapana go bušetša seriti sa molaotheo wa rena wa temokrasi.
Go tla tšwa go rena ka moka go netefatša gore ditiro tša mohuta wo ga di dumelelwe go ipušeletša.
