Mengwageng ye meraro ye e fetilego, re tšere dikgato tše mmalwa tše bohlokwa go lwantšha bomenemene le go thopša ga mmušo.
Re be re aga lefsa ka tlhokomelo ye kgolo ditheo tša go swana le Bolaodi bja Bosetšhaba bja Botšhotšhiši (NPA), Tirelo ya Sephodisa ya Afrika Borwa (SAPS), Tirelo ya Metšhelo ya Afrika Borwa (SARS) le tše dingwe.
Re beakantše dikarolo tše mpšha ditheong, bjalo ka go hloma Kantoro ya Bolaodi bja Dinyakišišo ka setheong sa NPA go tšhotšhiša melato ya maemo a godimo a bomene mene, le Kantoro ya Melato ya go Ikgetha ya setheo sa Yuniti ya Dinyakišišo tša go Ikgetha (SIU) go gata mohlala le go buša matlotlo a mmušo ao a utswitšwego.
Re fetotše boetapele bja dikgwebo tše mmalwa tša mmušo (di-SOE) tše bohlokwa, gomme ra thoma tshepetšo ya go bušetša ditšhelete le tshepetšo ya tšona sekeng.
Re gare re šomana le mmotlolo wo mofsa wa di-SOE wo o tlogo hlohleletša go direla dilo pepeneneng, go tšea mai-karabelo le go di tšwetša pele.
Bogolo bja mošomo wo bo tšwela pele.
Go na le mafelo moo tšwelopele e sepetšego ka go nanya kudu go feta ka mo re bego re holofetše, gomme bjale mafelo ao a hwetša šedi ya tlaleletšo.
Dikhwetšo le ditigelo tša komišene ntle le pelaelo di tla maatlafatša maitapišo a.
Re letetše gore komišene e hlathe a mangwe a mafokodi a ditshepetšo, a go kgontšha go thopša ga mmušo.
Se se tla re maatlafatša go tšwela pele go tšea dikgato tša phošollo.
Mola re ka re nako ya go thopša ga mmušo e fedile, ga se ra fenya bomenemene.
Boradia le bomenemene di sa ikepetše gomme di tsheneletše lekaleng la mmušo le la praebete.
Le ge e ka no se be mae mong a go lekana le a go thopša ga mmušo, ditiro tše bjalo tša bosenyi di ama naga ya rena ga mpe, di dira gore dihlongwa tša rena di fokole le go palediša Maafrika Borwa go fihlelela ditirelo tše ntši tša motheo.Bomenemene e tla no dula e le maitshwaro a mabe ka dinako tšohle, eupša bo sehlogo le go feta ge bo dirwa le ka gare ga leuba la go tla le masetlapelo a go ama maphelo a batho.
Motho o bolela fa ka ditiragalo tša go leša dihlong tša bomenemene tšeo re di bonego ngwaga wo o fetilego mabapi le theko ya dithoto le ditirelo tšeo di bego di nyakega ntweng ya rena kgahlanong le leuba la COVID-19.
Re šomile ka potlako go emiša bomenemene bja mohuta wo, go hwetša batho bao ba amegago, le go tšea magato kgahlanong le bona.
Se ke bohlatse bja boikgafo bja rena go tumula bomene mene.
Re matlafaditše melao ya Matlotlo a mmušo, le go hlama senthara ya ditheo tše di ikemego tša phethagatšo ya molao gomme ra katoša le mošomo wa Yuniti ya Dinyakišišo tša go Ikgetha (SIU) gore e nyakišiše dikgononelo ka moka tša bomenemene bja go amana le COVID-19.
Se sengwe seo e lego mathomo se direga ka nageng ke gore re phatlaladitše dintlha tša dikonteraka tša ditheko ka moka tša go amana le COVID-19 mo inthaneteng, go ralala le di hlongwa ka moka tša mmušo.
Tshenyo yeo go thopša ga mmušo go e hlotšego na geng ya rena ke ye e tseneletšego.
Ditlamorago tša yona di tla phela le rena mengwaga ye mentši ye e tlago.Eupša re thomile go šoma mmogo go lokiša dilo.
Re thomile go aga lefsa le go bušetša dilo sekeng.
Re ka letela gore dipoelo tša Komišene ya Zondo di maatlafatše ka mo go tsene-letšego maitapišo a.
Di tla re fa monyetla wa go ikhutša matšatši a go thopša ga mmušo nako ye telele.
Mošomo wo montši o sa le pele, gomme re sa tlo lebana le ditlhlohlo tše ntši.
Eupša re tseleng ya go aga setšhaba sa go hloka bošula bja go thopša ga mmušo le bomenemene.
MISA ke moakanyetšo wa morulaganyi wa toropo ya katlego
More Matshediso
Go gola ka lapeng la go ihloke la leo le etilwego pele ke mme wa go se šome wa go ikema a le noši go ka šitiša motho dibaka tše ntši eupša seo ga se sa thibela Vele Mukhodiwa go fihlelela toro ya gagwe ya go ba morulaganyi wa toropo.
Mukhodiwa, yo a tšwago motsaneeng wa Luhenu ka Mmase paleng wa Selegae wa Thulame -la ka Limpopo, o hweditše tikrii ya Bachelor in Urban and Regional Planning go tšwa Yunibe sithing ya Venda ka 2016.
Ke yo mongwe wa baholegi ba lenaneo la Kemedi ya Thekgo ya Mananeokgoparara a Mmasepala (MISA) ya Dialoga tše Di-fsa, leo le ikemišeditšego go šireletša maitemogelo a mošomo le tlhahlo mošomong go dialoga tšeo di nago le maswanedi mo magorong a maleba a sethekniki gore ba kgone go ngwadišwa bjalo ka ditsebi.
MISA ke karolo ya mmušo wa setšhaba ka fase ga Kgoro ya Tirišano ya Mafapa a Mmušo.
Yona e hlomilwe ka Mopitlo 2012.
“Ka morago ga go phetha marematlou ka 2008, ke ile ka swanela ke go dula ngwaga go gopodišiša gore ke ile go lefela dithuto tša ka tša yunibesithi bjang,”gwa realo Mukhodiwa.
Ka 2010, a ingwadiša le Yunibesithi ya Johannesburg eupša ka lebaka la ditšhelete a palelwa ke go phetha ngwaga wa gagwe wa mathomo gomme a swanela ke go tlogela.
Ngwaga wo o latelago, a ingwadišetša dithutwana tša N3 ya Electrical Engineering mo kholetšheng ya fao eupša a lemoga ka pela gore ga se seo a nyakago go se dira.
A thoma gape go romela dikgopelo mo diyunibesithing ka tshepo ya gore o tla hwetša thušo ya ditšhelete.
Ka mahlatse, Yunibesithi ya Venda ya amogela kgopelo ya gagwe gomme a thoma tikrii ya gagwe ya Urban and Regional Planning ka 2012.
“Setlamo sa Bosetšhaba sa Thušo ya Ditšhelete tša Baithuti se lefetše dithuto tšaka tša ngwa ga wa mathomo gomme MISA ya nkabela pasari ge ke dira ngwaga wa bobedi gomme ya nthekga go fihlela ke fetša thuto ya ka ka 2016,” a realo.
Pasari e ile ya lefela ka botlalo dinyakwa tša gagwe ka moka tša thuto, go akaretša dithuto, dingwalelo, bodulo le dijo.
Ka 2017 Mukhodiwa a thoma go ithutela mošomo Mmasepaleng wa Selegae wa Prince Albert mo Kgorong ya Mohlakanelwa le ya Ditirelo tša Setšhaba.
“O santše o na le nako ya go fihla moo o nyakago go ya gona mo bophelong.
O swanetše go dira se sengwe le se sengwe seo o se kgonang go fetoša maemo a gago gomme o kaonafatše maemo a gago a go phela,” gwa realo Mukhodiwa.
Lenaneo la MISA la Dialoga tše Difsa gonabjale le na le dialoga tše 70, go akaretša barulaganyi ba 31 ba ditoropo le ba dilete, boraentšinere ba mohlagase ba 24, boraentšinere ba segae ba 12 le balaodi ba phokotšo le ba diprotšeke ba bararo.
Ka moka ga bona ba ka mebasepaleng go ralala diprofense tše senyane bjalo ka karolo ya lenaneo le.
Mohlankediphethišimogolwane wa Motšwaoswere wa MISA Ntandazo Vimba o re kantoro ya gagwe e kwešiša dinyakwa tše bohlokwa tša boentšinere le tša mabokgoni a tikologo ye dirilwego ke batho mo Afrika Borwa.
“Ga re nyake feela bafsa bao ba nago le maswanedi mo magorong a, eupša re nyaka go netefatša gore ba na le tlhahlo ye e lemogwago boditšha-batšhabeng ebile e le ditsebi tše di ngwadišitšwego,” gwa realo Vimba.
“Mebasepala ya rena e mathateng a go hloka ditsebi.
Re na le maikarabelo a magolo a go dira gore mmušo wa selegae e be wa profešene, ka maitapišo a rena a go hlabolla mabokgoni,” a tlaleletša ka gorealo.
Batswadi ba tla kgatha tema dikgethong tša SGB
BAtSwADI ba na le sebaka sa go kgatha tema ye bohlokwa mo taolong ya dikolo tša setšhaba ka maikemišetšo a go kaonafatša maemo le go dira sekolo lefelo le lekaone la bana ba bona.
Dikgetho tša mak gotlataolo a dikolo (SGB) di swarwa ka Hlakola gomme batswadi ba hlohleletšwa go amega gore ba kgathe tema ya mafolofolo mo thutong ya bana ba bona.
Dikgetho di tla swarwa mo dikolong tša setšhaba go ralala naga ka bophara.
Tona ya Thuto ya Motheo Angie Motshekga o re se ke tshepetšo ya dikgetho ye kgolo ya go di feta ka moka mo nageng, ka ntle ga dikgetho tša bosetšhaba le tša mmušo wa selegae.
“Dikgetho tša SGB di kgatha tema mo tlhabollong ya kgopolo ye maatla ya bong bja setšhaba.
Go šoma gabotse ga dikolo go atiša go kaonafala ge batswadi ba kgatha tema ka mafolofolo gomme ba bontšha kgahlego mererong ya sekolo.”O rile di SGB di na le mošomo wo mogolo wa go thekga di-kgahlego tša bakgathatema ka moka go thekga maikemišetšo a go swana a go fihlelela dipoelo tše botse thutong tšeo di arabelago dinyakwa tša setšhaba le tlhabollo ya ikonomi.Makgotlataolo a emela dise-ktara ka moka tša setšhaba sa sekolo, go akaretša batswadi, barutiši, bašomedi ba go se rute le baithuti.
Pakatiro ya maloko a SGB ke mengwaga ye meraro.
Maatla a go laola dikolo Molao wa Dikolo wa Afrika Borwa o fa makgotlataolo maatla a magolo go laola diko lo bjalo ka karolo ya dibopego tše dikgolo tša temokrasi.Ka go amega tshepetšong ya dikgetho, batswadi ba nete-fatša gore sekolo se šoma di-kgahlegong tša bana ba bona.
Le ge go sa nyakege gore maloko a makgotlataolo a be le dithuto tša semmušo, batswadi bao ba nago le mabokgoni a tshwaropukutlotlo, tšhupatlotlo le ditirelo tša molao gammogo le bao ba nago le kgahlego go tšona, ebile ba na le lerato la thuto, ba hlohlele-tšwa go tsenela dikgetho.Bakgathatema ba ba latelago ba ka kgethwa mo SGB:
• Batswadi ba barutwana ba mo
sekolong.
• Barutiši ba mo sekolong.
• Maloko a bašomedi mo sekolong bao e sego barutiši.
• Barutwana mo sekolong sa
sekontari.
Naa mešomo ya makgotlataolo ke efe?• Go tšea sephetho ka pholisi ya dikamogelo ya sekolo.
• Go tšea sephetho ka pholisi ya polelo ya sekolo.
• Go tšea sephetho gore go tlo latelwa tirišo efe ya bodumedi mo sekolong.
• Go dira molaotheo wa sekolo le pego ya dinepo.
• Go dira molao wa boitshwaro wa baithuti woo o tšweletšago ditshepedišo tša kgalemo.
• Taolo ya tekanyetšokabo le ya ditšhelete.
• Go fa ditšhišinyo tša go thwalwa ga bašomedi.
• Go thekga hlogo ya sekolo le barutiši le bašomedi ba bangwe.
Kgoro ya Merero ya Selegae e tsebagatša twantšho ya methaladi
More Matshediso
Kgoro ya Merero ya Selegae e beakanya leanotšhomo go nete fatša gore badudi ga ba fetše nako ye telele methalading.
Go ya ka Tonakgolo ya Kgoro ya Merero ya Selegae, Malusi Gigaba, methaladi ye metelele e hlotšwe ke palo ya godimo ya badirelwa, sekgoba se senyane sa ofisi ya bogorogelo, mathata a boetapele le go tswalela ga ofisi ka Mokibelo.
Go rarolla bothata bjo, kgoro e sekaseka bogolo bja mafelo ao e a akaretšago go hlatha gore ke mafelong afe fao go hlokegago gore e kaonafatše ditirelo tša yona.
“Re tlo thakgola dinyakišišo tša go lekola kgotsofalo ya ba direlwa, ra dira gore senthara ya go thuša badirelwa e šoma ka botlalo, ra hwetša tharollo male bana le go goroga ga badirelwa bao ba sa letelwago gammogo le sekgoba sa ofisi ya bogorogelo, ra naganišiša ka ga kgonalo ya lenaneo le leswa la go šoma ka go šielana, ra šogana le lenaneo la go fetoga ka mehla, koketšo ya diketelo ntle le tsebišo ka balao dibagolo diofising tša rena, ra ka onafatša tshepedišo ya mošomo le go maatlafatša kgokaganyo magareng a kgoro le badirelwa,” Tonakgolo a tiitšetša ka go realo.
Maanotšhomo a a tla thakgo lwa bjalo ka tharollo ya lebaka nyana, ya lebaka le leteletšana gammogo le ya lebaka le letelele.
Tonakgolo o hlalošitše gore dihlotlo tše di ka se rarollwe ka ditharollo tša ka pejana gomme a kgopela setšhaba gore se se ke sa fela pelo ge kgoro e le gare e di phethagatša.
“Re tloga re ikgafetše go dira bokaone ka mokgwa wo re ka kgonago go fenya ntwa ya go tšwa mahlakoreng ohle kgahlanong le methaladi, le ge go na le ditšhitišo tše pharologanego le dihlotlo tše dingwe,” a realo Tonakgolo Gigaba.
Pele ga tsebišo ya maanotšho mo, kgoro e hlomile pego ya tekolo go lekola gore e ka laola methaladi bokaone bjang le go kaonafatša ditirelo tša yona.
Pego e laeditše gore mananeo a go dula a fetoga, tshepedišo ya mošomo ye e sa šomego gabotse le maano a dikgokaganyo a go se sepedišane, di hlola go se kgotsofale ga badirelwa gape le methaladi ye metelele.
Go ya ka Tonakgolo, mabaka ao a latelago le ona a gakatša seemo:■ Taolompe diofising tše di ngwe.
■ Go hloka bokgoni bja go šomiša bašomedi gabotse.
■ Tlhokego ya lenaneo la badi relwa la boipeakanyetšo bja go etela ofisi.
■ Go hloka bokgoni bja go laola methaladi.
■ Tirišo ya sammaletee ya lena neo la tirišo ya diatla le la morethaoitiriša.
■ Kabo ya go se lekanele ya di ofisi go ya le ka palo ya batho ba ba phelago mafelong a itše go.
■ Tshedimošo ye e fošagetšego ya phetšišo ya tirišo ya di -puku tša boitsebišo tše dita la-morogo.
• Maswao a go se hlake gabotse diofisingGo na le diofisi tše 184 tša Kgoro ya Merero ya Selegae tša go ba le lenaneo la go kgoboketša tshe dimošo ya boitšhupo bja motho gammogo le mafelo a bošomelo a 411 naga ka bophara.
Ke diofisi tše 184 feela tšeo di šoganago le dikgopelo gammogo le go fana ka karata ya boitsebišo ya sebjalebjale le pasporoto.
Kgoro e mpshafatša diofisi tša go thetha tše 78 gape e na le tshepo ya gore di tla dirišwa mafelong a fapanego Afrika Borwa ka bophara ka seripa-gare sa 2018.
NAA O BE O TSEBA?
Sale go thakgolwa dikarata tša boitsebišo tša sebjalebjale ka 2013, diofisi tša Kgoro ya Merero ya Selegae di fane ka dikarata tša go feta dimilione tše senyane.
Ke maikarabelo a Afrika Borwa go ruta baswa
More Matshediso
Tonakgolo ya Thuto ya Godimo le Tlha hlo, Naledi Pandor, o re Afrika Borwa e a kgo na go lefelela dipasari tša bana ba bahloki le ba go tšwa malapeng a go amo gela mašeleng a fase bao ba tsenago diyunibesithing le dikholetšheng tša Thuto le Tlhahlo ya Mešomo ya Matsogo le ya Bothekniki (TVET) ka 2018.
Tonakgolo Pandor o rile ke maikarabelo a naga go thekga bahloki le malapa ao a lego tlalelong.
O be a bolela nakong ya ge a fa pego go boraditaba fao a utollotšego lenaneo la go thakgola thuto ya godimo ya mahala mo Afrika Borwa.
Tonakgolo Pandor o tsebaga ditše semmušo gore Mmušo o beeleditše R7.166 bilione ya tlaleletšo go lefelela dipasari tša bana ba bahloki le ba go tšwa malapeng ao a amogelago mašeng a fase ba ba tsenago di yunibesithing le dikholetšheng tša TVET lenyaga.
Tonakgolo Pandor o tiišeditše gore R4.581 bilione e beetšwe ka thoko go thuša baithuti ba yunibesithi bao ba nago le maswanedi mola R2.585 bilione e le ya baithuti ba kholetšhe ya TVET.
Ka 2017 mmušo o tsebaga ditše gore thuto ya godimo e tlo ba mahala go baithuti ba bahloki le bao ba tšwago malapeng ao a amogelago palomoka ya moputso wo o kopantšwego wa go lekana R350 000 ka ngwaga.
Baithuti ba thekgwa ka lenaneo le le katološitšwego la pasari, lona le tsena bakeng sa lenaneo la kgale la kadimo ya tšhelete le pasari ye e sa felellago leo le bego le abja ke Setlamo sa Bosetšhaba sa Thušo ya Ditšhelete tša Thuto go Baithuti (NSFAS).
“Palomotheo ya kabo ya NSFAS ya go thekga baithuti ba yunibesithi le ba TVET ba ba hlokago le ba malapa a go amogela mašeleng a fase e tlo oketšega go tloga go R9.849 bilione ka 2017/18 go ya go R35.321 bilione ka 2020/21.
“Se se ra gore go tla ba le tlhokego ya kaonafatšo ya go phethagatša mošomo le tlhabollo ya mananeo go NSFAS.
Ka fao re abetše tlaleletšo ya R105 milione ka Lenaneo la Ditshenyegelo tša Mengwaga ye Meraro go thuša NSFAS gore e oketše le go matla fatša bokgoni bja yona bja tša taolo,” a realo Tonakgolo.
Baithuti ba go ba le maswa nedi, mengwaga ka moka ya di thuto, bao ba ingwadišeditše go ditifikarata tša bosetšhaba (tša bošomelo) le mananeo a thuto ya dikholetšheng – kholetšheng ye nngwe le ye nngwe ya bohle ya TVET – ba tlo amogela pasari ya go akaretša mašeleng a dithuto le didiri šwa tša go ithuta.
Tlhatlošo ya tefelelo ngwa geng wa 2018/19 e tla netefatša gore palo ya 458 875 ya baithuti ba amogela dipasari.
Palo ya go lekana 50 480 ya baithuti ba kholetšhe ya TVET, bao ba fihlelelago dinyakwa tša go sepela ka senamelwa, madulo le dijo, le bona ba tla thekgwa; mola palo ye nngwe ya 82 600 e tla swanelwa ke diputseletšo tša senamelwa.
Tonakgolo o rile kabo ye mpsha ya tefelelo e letetšwe go thekga palo ya go leka na 83 200 ya dikgoba tše 208 000 (40%) tše di lego gona tša baithuti ba bafsa diyunibesi thing ka 2018.
Afrika Borwa e theošeditšwe maemong a boraro
vukuzenzele unnamed
Mopresidente Cyril Ramaphosa o tsebagaditše gore Afrika Borwa e theošeditšwe maemong a boraro go thoma ka la 1 Phupu 2020 le gore mafapha a mantši a ikonomi a tlo bulwa le gape gore go tla fedišwa dikiletšo tše ntši tše mabapi le leemaema la batho.
Ge a be a bolela le setšhaba malobanyana ka dikgatelopele tša Afrika Borwa tša leano leo le lekaneditšwego kotsing go laola go phatlalala ga COVID-19, Mopresidente o boletše gore naga ye e tla ba le lemanoga leo le fapafapanego goya ka mafelo go swaragana le mafelo ao a nago le palo ya godimo ya bolwetši le diphetelo tša godimo.
Mafelo a palo ya godimo ya COVID-19Mafelo ao a latelago a tsebagaditšwe bjalo ka ao a nago le palo ya godimo ya coronavirus.
Ona a akaretša metsesetoropo ye latelago: Toropokgolo ya Tshwane Toropokgolo ya Johannesburg Ekurhuleni eThekwini Boemakepe bja Nelson Mandela Toropokgolo ya Buffalo le Motsekapa.Mafelo a mangwe ao a hlaotšwego bjalo ka ao a nago le palo ya godimo ya bolwetši bjo ke West Coast, Overberg le mebasepala ya selete ya Cape Winelands gola Kapa Bodikela, Selete sa Chris Hani gola Kapa Bohlabela, le Selete sa iLembe gola KwaZulu-Natal.Lefelo la palo ya godimo ya bolwetši le hlalošwa bjalo ka lefelo leo le nago le batho ba go feta ba bahlano bao ba fetetšwego godimo ga batho ba bangwe le ba bangwe ba 100 000 goba fao diphetelo tše diswa di hlatlogago ka lebelo.
Go phenkgišana le baerase ye mo mafelong a, mmušo o tla phethagatša magato ao a tseneletšego ao a nepilego go fokotša palo ya diphetelo tše diswa tša bolwetši.“Re hloma magato ao a kaonafaditšwego a diphuruphutšo, taolo ya diphetelo le taolokakaretšo.
Re tla romela sehlopha sa bašomi ba maitemogelo ba nako tšohle lefelong lefe goba lefe la palo ya godimo ya bolwetši bjo,” a realo Mopresidente.Sehlopha se se tla akaretša ditsebi tša malwetši setšhabeng, dingaka tša mo setšhabeng, baoki, bašomedi ba maphelo a setšhaba, ditsebi tša maphelo a bohle le bašomedi ba ditirelo tša tšhoganyetšo tša bongaka, ebile ba tlo thekgwa ke ditsebi tše tšwago nageng ya Cuba.“Re tla kgokaganya lefelo lefe goba lefe la palo ya godimo ya diphetelo le ditirelo tša go dira diteko, dinolofatši tša go ipeela thoko, dinolofatši tša go itswalelela o le noši, dikalafo, mepete ya maokelo le go lota mehlala ya bao ba kopanego le bao ba fetetšwego ke bolwetši.“Ge go ka ba maleba, karolo efe goba efe ya naga e ka bušetšwa maemong a bone goba a bohlano ge go phatla-lala ga bolwetši go sa laolege go sa kgathale magato a rena le ge go nale le kotsi ya gore dinolofatši tša rena tša maphelo di ka tlalelwa,” a realo.Lenaneo la mafelo a palo ya godimo ya bolwetši bjo le tla fetlekwa morago ga dibeke tše dingwe le tše dingwe tše pedi goya ka kgatelopele ya baerase ye.Go bulwa ga ikonomiPhethagatšo ya magatotemošo a maemo a boraro ao a thomilwego mathomong ga Phupu 2020, a be a ama go boela mošomong ga mafapha a mantši a ikonomi, eupša seo se swanetše go dirwa ka go latela ditshepedišo tša maphelo tše tiišeleditšwego letsogo le melao ya go katoga batho ba bangwe.
Bašomi ba bantši ba mmušo le bona ba boetše mešomong goya ka dipeakanyetšo tša Molao wa tša Maphelo le Polokego Mešomong le goya ka fao ba
hlahlilwego ke Kgoro ya Tirelo le Taolo ya Setšhaba, ka tšhomišano le dikgoro tše dingwe tša mmušo ka moka.
Ditshepedišo le dithulaganyo mafelong a mešomoKa ge mafapha a mantši a ikonomi a bulwa, mmušo o tla bea tshepho ya ona go matsapa a go ipopa setšhabeng gotee le bakgathatema ka moka ba bohlokwa go kalokana le mabakakgolo ao a hlolago kotsi mafe-long a mešomo le kgokagano magareng ga bašomedi le batho setšhabeng.
“Ka gona, re tla be re ruma palo ye bonagalago ya ditshepedišo tša mafapha ebile re tla nyaka gore khamphani ye nngwe le ye nngwe e hlame thulaganyo ya yona ya lefelo la mošomo pele e ka bula gape,” a realo.
Go ya ka dithulaganyo tše, go tla nyakega gore dikhamphani di hlome magato a go hlohleletša tlhweko le a go katoga batho ba bangwe gotee le dinolofatši tša gona; go tla nyakega gore dikhamphani di lekole bašomi ge ba fihla mešomong tšatši ka tšatši, bao ba ka bego ba fetetšwe ba tswalelwe ba le noši le go dira dipeakanyo tša gore ba dirwe diteko.“Dikhamphani di swanetše go thuša gape ka go lota me-hlala ya bao ba kopanego le bao ba fetetšwego ke bolwetši bjo ge diteko di laetša gore bašomi ba nale bolwetši.
Ka baka la go ba kotsing ga bona, bašomi ka moka ba mengwaga ya ka godimo ga ye 60 le bao ba nago le malwetši a mangwe mebeleng go swana le bolwetši bja pelo, bolwetši bja go hema bja go se folele sa ruri le kankere ba swanetše go dula ka magae,” a realo Mopresidente.
Bašomi bao ba kgonago go šoma ka magaeng ba swanetše go dumelelwa go dira bjalo.Ka go latela magato a, di-tirelo ka moka tša go bopša ga diphahlo, tša meepo, tša ditšhelete, tša ditsebi le tša kgwebo, tša theknolotši ya ditshedimošo, tša dikgokagano, tša mmušo le tša babegaditaba di tla bulwa gape ka la 1 Phupu 2020.
Dipeakanyetšo tše maleba tša go thoma ka leswa le tša go dira dilo ka dikgato go tla nyakega gore di hlongwe lefelong lefe goba lefe la mošomo.
“Dikgwebo tša thekišobontši le tša bogwebi di tla bulwa ka botlalo, go akaretšwa le mabenkele, di-spaza le bagwebi ba mebileng.
Ditirelo tša e-commerce le tšona di tla tšwelapele go bulwa.
Mafapha a mangwe ao a butšwego nako ya go feta, go swana le temo le kagodithokgwa, ditirelokholo, ditirelo tša bongaka, tšweletšo ya dijo le go dirwa ga ditšweletšwa tša tlhweko, le tšona di tla dula di butšwe ka botlalo,” a realo.
Ditiragalo tša ikonomi tša kotsi ya godimo di ileditšweDitiragalo tša ikonomi tša kotsi ya godimo di tla dula di butšwe.
Tšona di akaretša:
• Diresturente, dipara le dithabene, ntle le go tlišetšwa goba go itatela dijo.• Madulo le maeto a difo-fane a ka mo nageng, ntle le maeto a kgwebo ao a tlo dumelelwago ka dikgato ka matšatšikgwedi ao a tlo tsebagatšwago.• Dikhonferense, ditiragalo ka kakaretšo, ditiragalo tša boithabišo le tša dipapadi.• Ditirelo tša tlhokomelo ya batho, go akaretšwa go dira meriri le ditirelo tša go botsefatša mmele.Leemaema la batho le thekišo ya madilaBatho ba tlo kgona go itšhidulla nako efe goba efe mo letšatšing, go akaretšwa gore se ga se dirwe ka sehlo-pha.
Kiletšo ya mesepelo ya batho le yona e tlo fedišwa.“Madila a ka rekišwa gore batho ba nwele ka magae a bona feela ka tlase ga maemo ao a tiišeleditšwego letsogo, ka matšatši ao a itšego a beke le ka dinako tše fokoditšwego.
Dikwalakwatšo mabapi le taba ye di tla dirwa ge re šetše re rumile ditherišano tša rena le lefapha le ka dipeelano tša go fapafapana,” a realo Mo-presidente.Thekišo ya ditšweletšwa tša motšoko e tla dula e ileditšwe Maemong a Boraro, ka baka la kotsi ya maphelo ya go amana le go kgoga motšoko.“Dikopano ka moka di tla dula di ileditšwe, ntle feela le mahu ao a swanetšego go ba le batho ba go se fete 50 goba dikopano tša mafelong a mošomo ka merero ya go amana le tša mošomo,” a realo.Batho ba letele tlhatlogo ya diphetelo tša bolwetšiMopresidente Ramaphosa o bolela gore, ka gona go itokišetša tlhatlogo ye letetšwego ya diphetelo tša COVID-19 ka mo nageng, mepete ya maokelo ya go balelwa go 20 000 e be e beetšwe thoko ebile e gare e beelwa thoko go šetša feela ditiragalo tša COVID-19, le gore maokelo a 27 a nakwana a gare a agwa go potologa naga.
“A mantši a maokelo a a itokišeditše go amogela balwetši ba coronavirus.” Mopresidente o bolela gore mmušo o thabela mošomo wo bahlankedi ba setšhaba ba tšwelago pele go o dira, kudukudu bao e lego bona ba mathomo mo ntweng ya kgahlanong le COVID-19.“Polokego ya bašomi ka moka, go akaretšwa le bahlankedi ka moka ba setšhaba, ke taba ya go hlobaetša kudu go rena.
Re tla tšwelapele go dira botšohle bja rena go netefatša kabo yeo e lekanego ya didirišwa tša tšhireletšo ya mmele go fihlelela polokego ya batho ka moka ge ba le mešomong.“Dilong ka moka, segolothata ke gore re fokotše kgonagalo ya phetelo ya baerase ye le go hlola tikologo ya go bolokega bathong ka moka,” a realo.
– SAnews.gov.za• E tšwelapele go tšwa letlakaleng la 1CORONAVIRUSUPDATETSHEDIMOŠO YA COVID-19Vuk’uzenzele 2
Dikeletšo tše o ka di latelago go efoga go fetelwa ke bolwetši bja coronavirus »Dula ka gae ka fao o ka kgonago ka gona.
»Gopola go katoga batho ba bangwe.
»Apara maseke sefahlegong.
»Hlapa matsogo gabotse ka sesepe.
Hlapa boka morago bja matsogo a gago, gare ga menwana le ka fase ga manala.
Dula o hlapa matsogo a gago ka sesepe pele o eja le ka morago ga ge o e tšwa ka ntle.
»Thiba molomo wa gago ka thišu ge o gohlola goba o ethimola.
Ka nako tšohle, efoga go swaraswara sefahlego sa gago ka matsogo a ditšhila.
Ge o gapeletšega go swaraswara sefahlego, netefatša gore o hlapa matsogo a gago gabotse ka sesepe.
»Nyaka thušo ya bongaka ge o ikwa o se gabotse mmeleng.
Dika tša setlwaedi tša COVID-19 mmeleng di akaretša go gohlola, nko ya go elela mamina, go fišafiša le go felelwa ke moya.
Ge e ba o itemogela dife goba dife tša dika tše, hwetša thušo ya bongaka ka nako.
Go hwetša tshedimošo ka botlalo, leletša nomoro ya mogala ya go šoma bošego le mosegare ya Sehlongwa sa Bosetšhaba sa Malwetši ao a Fetelanago ya 0800 029 999 goba o ye wepsaeteng ya www.health.gov.za le ya www.nicd.ac.za
A re šireletšeng le go thekga bana ba rena
vukuzenzele unnamed
Letšatši la Boditšha batšhaba la Tšhireletšo ya Bana, leo le kete kwago ka la 03 Phupu lefa seng ka bophara, le goga šedi ya batho ditokelong tša bana le polokegong ya bona.
Ka tsela ye maleba, ka lona letšatši leo ke Letšatši la Bolefase la Ditšhabakopano la Batswadi, la go hlompha boikgafo ba batswadi le bahlokomedi polokegong ya bana.
Ke rata go leboga dimilione tša batswadi, bokoko le bora kgolo le bahlokomedi Afrika Borwa ka bophara bao ba tšwelago pele go kgatha tema ye bohlokwa mo mengwageng ya mathomo ya tlhalefo ya badudi ba bannyane ba naga ye, e lego bana.
Tlhohleletšo, thekgo le tšhireletšo ye e fiwago bana go tšwa batswading ba bona le bahlokomeding ba bona e bohlokwa lethabong la bona la ka moso le katlegong ya bona.
Ka la 1 Phupu 2020 naga e thomile kgato e ntshwa mo phenkgišanong ya yona kgahlanong le coronavirus.
Ditiragalo tše ntši tša ikonomi le tša leago di thomile ka leswa, go akaretšwa le go bulwa gape ga dikolo ka dikgato.Re boletše gore re bula dilo ganyane ganyane, ka go hlahlwa ke dikeletšo tša boramahlale ba rena le go etwapele ke diti-ragalo tša kgonthe setšhabeng le ditherišano tše swerwego le bakgathatema.Mo dibekeng tše mmalwa tše fetilego, re itokišeditše go boela dikolong, re bile le ditherišano tše nabilego le tše tseneletšego gotee le bakgathatema ka moka sedikong sa thuto.
Ditherišano tše di hlahlile lemanoga la rena mo mošomong wo o raranego ebile o le boima.Ba bantši ba bakgathatema ba, go akaretšwa barutiši le batswadi, ba laeditše ka fao ba hlobaetšwago ke seemo sa boitukišo ba dikolo tše ntši.
Re ba kwele, re amogela dipelaelo tša bona ebile re tšea magato a maleba go rarolla dipelaelo tša bona le ditšhišinyo.Go a kwešišagala gore batswa di ba bantši le bahlokomedi ba nale maikutlo ao a tswaka tswakanego nakong ye mabapi le go bulwa gape ga dikolo.
Go nale kimollo ya gore bana ba tla kgona go tšwetšapele dithuto tša bona morago ga go seye diphaphošing le diholong tša bofahloši.
Baswa ba fišegelwa go ba ka diphaphošing gape le go bona bagwera le barutiši ba bona.Eupša go nale poifo ka lehlakoreng la batswadi, barutiši le barutwana ka bobona.Batswadi ba nyaka kgonthišišo ya gore magato a maleba a tlo go hlongwa go šireletša baru twana ka botlalo.
Polokego ya bana go ya ka ponego ya tša maphelo le ya bophelo ga se taba ye re ka hlwago re ngangi le mahlaga ka yona.
Ke taba ye tlago pele ga tšohle.Ge re le gare re itokišetša go bulwa gannyane gannyane ga dikolo le mafelo a thuto ya godingwana, makgotlataolo a thuto a be a šoma ga boima mešomong a hloma magato a maleba a maphelo le a polo kego.
Sengwalwa seo se hlami lwego mabapi le ditshepedišo tša motheo tša go šoma di filwe dikolo ka moka.
Ditshepedišo tše tša motheo tša go šoma di akaretša merero ya go swana le tlhahlo le go tsebišwa ga mafelo go bao ba tla bego ba lekola batho dikolong, peakanyoleswa ya tšhupadipaka le go fetoša sebopego sa diphaphoši gore di fihlelele dinyakwa tša go katogana.Re tšwelapele ka tshepedišo ya go tliša didirišwa tša tšhireletšo ya mmele le go netefatša go ba gona ga meetse le ditirelo tša tlhwekišo.
Ge dithuto di thoma ka diphaphošing, di tla dirwa ka fase ga maemo a go tiišeletšwa letsogo ka palo yeo e theošitšwego ka tsela ye nepagetšego ya barutwana le baithuti.Bjalo ka batswadi, barutiši, makgotlataolo a dikolo (di-SGB) le mmušo, re a kwana gore ga go na sekolo seo se swanetšego go bulwa go fihlela ge go hlongwa magato a dinyakwa tša polokego.
Go swanetše gore tšohle di be molaleng ka maemo a boitukišo a sekolo sefe goba sefe.
Motho mang le mang yo e lego mokgathatema, e kaba motswadi, moleloko wa SGB, morutiši goba mohla nkedi wa mmušo o swanetše go kgona go ba le tshedimošo ye nepagetšego ka seemo sa boitukišo sa sekolo se sengwe le se sengwe.
Ke maikarabelo a rena ka moka go netefatša gore tikologo ya go ithuta e bolokegile.Ke rata go rolela batswadi le bahlokomedi kefa, kudukudu ka tema yeo ba e kgathilego di kgweding tše pedi tša go feta.
Ka ge dikolo di be di tswaletšwe, ba ile ba swanela ke go tšea maikarabelo a magolo a tšatši ka tšatši a thuto le a tlhabollo ya bana ba bona.
Ba tswadi ba bantši le bahlokomedi ba ile ba swanela ke go thuša ka mešomo ya bona ya sekolo ka magaeng, gomme seo sa ba dira gore ba thabele mošomo wo boima wo o dirwago ke barutiši tšatši ka tšatši.Ge go tswalelwa ga naga go fedišwa le ge barutwana ba boela dikolong, rena bjalo ka batswadi re swanetše go tšwelapele go kgatha tema ya rena ka mafolofolo dithutong tša bana ba rena, e kaba ka go tsenela di-SGB, go ithaopa go thuša dikolo ka ditirelo goba mehuta ye mengwe ya thušo.
Batswadi ba ka tsentšha matsogo ka go ithaopa go hlwekiša dikolo, go thoma ditšhengwana tša merogo le gape go ba karolo ya dikomiti tša polokego ya dikolo tša kgauswi.
Se se ka fetoša dikolo gore e be dikolo tša makgonthe tša setšhaba.Le ge e le gore re ka ikwa re fišega le go boifa ge barwa le barwedi ba etšwa ka matsogo ng a rena a tlhokomelo goya dikolong, re swanetše go hlohleletšwa ke ntlha ya gore go tšeerwe matsapa ka moka go ba šireletša.
Bjalo ka batswadi, le beile tshepho ya lena go rena ka pabalelo le polokego ya bana ba lena.
A re a tšee bofefo maikarabelo a. Mo dibekeng le mo matšatšing ao a tlago, re tla be re beile leihlo go boela dikolong.Ge re latela ditshepedišo le go latela magato ka moka a polo kego, bjalo ka batswadi, barutiši, setšhaba le baithuti, re tla atlega go fokotša kotsi yeo e tlišwago ke coronavirus.Se se šalang ke gore ke fela magato a rena ka o tee ka o tee le magato a rena a mohlakane lwa ao a tlo dirago gore bana ba rena ba bolokege.
Tšohle tšeo re tla di dirago go tloga mo, re swanetše go di dira mmogo.
2021 e kaone go Maafrika Borwa ka moka Dibeke tša matho-mo tša ngwaga e bile tše boima go Maafrika Borwa ka moka.
Vukuzenzele Unnamed
Leuba la coro-navirus le galefile, ka diphetetšo tše diswa tše di oketšegang ka lebelo le ka palo ya godimo go feta pele.
Dipetlele di bile ka fase ga kgatele-lo ye kgolo ka batho ba bantši ba go hloka thušo ya kalafo.
Mola bontši bja makala a ikonomi bo kgonne go šoma gape dikgwedi tše ntšinyana, go tla tšea nakwana gore ikonomi e kokotlele le mešomo ye e lobilwego gore e tsošološwe.
Bjale ka ge ngwaga wo moswa o thoma, malapa a mantši a sa ntše a itemogela ditlamorago tša leuba le maphelong a bona le mo mokgweng wa bona wa boiphedišo.Lefase bjale le tsena ngwa-geng wa bobedi wa leuba la coronavirus.
Go Afrika Borwa, go swana le bontši bja dinaga go dikologa lefase, ngwaga wa 2021 o tla ba le ditlhohlo tše ntši kudukudu.
Lephoto la bobedi la diphetetšo tša COVID-19 le ka no latelwa ke maphoto a mangwe, ao a tlogo ama gampe bobedi maphelo a batho ba rena le tsošološo ya ikonomi ya rena.Le ge ngwaga wo e tla ba wa boima, ke na le tshepho ya gore re tla fenya leuba le go bea naga ya rena tseleng ye tieletšeng ya tsošološo.Tshepho ya ka e tšwa go ba-tho ba Afrika Borwa.
Ge ke le-belela ka fao Maafrika Borwa a arabilego masetlapelong a go tloga nakong ya ge baerase e fihla mellwaneng ya rena, ga ke na pelaelo ya gore re na le maatla, taolo le bokgoni bja go fenya bolwetši bjo.Ka nnete go be go na le di-tetelo, eupša palo ye ntši ya Maafrika Borwa e kwešišitše nyakego ya mapheko mese-pelong le ditirong tša bona, ebile e latetše melawana yeo re ilego ra swanela ke go e phethagatša.
Sa bohlokwa gape go feta tatelo, bontši bja Maafrika Borwa bo ithwaletše maikarabelo le go rwalela ba bangwe, ka morago ga keletšo mabapi le ditaba tša go swana le go fana sekgoba, go apara sešira-nko-le-molomo le go hlapa diatla.
Gomme fao re paletšwego, ka manyami, re bone dipoelo.
Bjale re a tseba ka dikotsi tša mafelo ao a tswaletšwego le dikgobokano tša go pitlaga-na, go se apare sešira-nko-le-molomo le go se fane sekgoba le batho ba bangwe.Se se a tshephiša mo ngwa-geng wo re o lebileng.
Bjale re tseba tše ntši go fetiša mabapi le bolwetši le gore go thibelwa bjang phatlalalo ya bjona.
Gomme ka ntle le seo motho a ka se bitšago 'go lapišwa ke leuba', ga se re nyefiše bjalo ka Maafrika Borwa go seo se swanelwago go dirwa.Ge re latela gape ka tlho-komelo magato a thibelo a motheo, re tla ba gape re thakgola lesolo le legolo-golo la mokento.
Ge batho ba bantšintši ba kentwa, re tla boloka bobedi maphelo le go gatela pele go fokotša kotsi ya phetetšo go kgabaganya setšhaba.Go hwetša dithibelamalwetši tše di lekaneng ka lebelo mo go kgonegang – le go kgonthiša gore di fihlelela ba-tho bao ba di nyakang – e tla ba o mongwe wa mešomo ye megolo ya ngwaga.
Se e tla ba tlhohlo ye kgolo ka ge naga ye nngwe le ye nngwe mo lefaseng e lwela go hwetša kabo ye e lekantšwego ya dithibelamalwetši.
Eupša re gare re šomišana le bašomišane ka lekaleng la kgwebo, mekgatlong ya bašomi le setšhabeng go dira gore se se direge.
Re šoma ka mahlakoreng ka moka go hwetša dithibelamalwetši, go akaretšwa le ka lesolong la COVAX la lefase, lesolong la Kopano ya Afrika le ka dipoledišanong tša rena ka noši le batšweletši ba dithibelamalwetši.Bjalo ka ge re tšea kgato mmogo go fenya leuba, re tla swanela go šomišana go agaleswa le go fetola ikonomi ya rena.
Re na le bobedi bokgoni le thato ya go hlohleletša tiro ya ikonomi, go godiša ikonomi ya rena le go hlola mešomo.
Le go dira bjalo kgabagareng ya leuba.Ditšhelete tša setšhaba di ka fase ga kgatelelo ye kgolo, bjale le go feta pele ka lebaka la ditshenyegelo tša rena tša karabo ya maphelo go CO-VID-19 le magato a kimollo a leago le ikonomi ao re a phethagatšang go thuša dikgwebo le malapa ao a hloka-go.
Go phuhlama ga ikonomi gape go bolela gore letseno la motšhelo le lona le theogile kudu.
Go na le dikarolo tše dingwe tša ikonomi tšeo di tlogo tšea nako ye teletšana go tsoga ka lebaka la nyako ya fase ya dihlagišwa lefa-seng ka kakaretšo le mapheko a maeto a boditšhabatšhaba.Ke ka lebaka leo re swane-lago go hlabolla le go šetša mo dipeakanyong tša rena tša kagoleswa ya ikonomi.
Ga-golo, Peakanyo ya Kagoleswa ya Ikonomi le Tsošološo yeo re e tsebišitšego ngwaga wa go feta e theilwe godimo ga kwano ye e nabileng maga-reng a bašomišane ba leago ka moka dikgatong tše di nyakegang go aga ikonomi leswa.
Se se bea motheo wa go tia wa tšhomišano ye botse yeo e kgoboketšago methopo, mabokgoni le maatla a dikarolo ka moka tša setšhaba.Re bona se ka ditsela tša go fapana tša tiragatšo.
Mohlala, re be re šomišana kudu le bathekgi ba ditšhelete ba po-raebete le diinstitšhušene tša mohlakanelwa tša tlhabollo go beakanya diprotšeke tša mananeokgoparara ka maka-leng a go swana le a dinamelwa, madulo a batho, meetse le dikgokagano tša megala.
Ka go šomiša Sekhwama sa Mananeokgoparara bjalo ka o mongwe wa mekgwa ye re e šomišago, re bopela diprotšeke tše dimmotlolo tša thekgo ya ditšhelete tšeo di kgoboketšago methopo ya go balega bobedi ka makaleng a setšhaba le a poraebete.
Se se bohlokwa kudu bjale ka ge ditšhelete tša setšhaba e le tše nnyane.Tsošološo ya Mešomo ya Bopresidente ke ye nngwe ya mehlala ya tšhomišano ye e šomago.
Go kwešiša gore kgolo ya ikonomi e tla tšea nakwana go fetogela go mešomo ya lekala la porae-bete, re thakgotše tsošološo ya mešomo go thoma go hlola dibaka tša mešomo bjale.
Lenaneo le le laolwa ka Kantorong ya Bopresidente, eupša le phethagatšwa ke dikgoro tša go fapana tša mmušo.
Ka lenaneo le, ba-tho ba masome a diketekete bao ba sa šomego ba kgona bobedi go hwetša letseno le go ithuta ge ba aba ditirelo tša leago tša go ba le mohola.Mafelelong, lenaneo le le tla akaretša karolo ya 'mošomo wa leago', fao re tlogo šomišana le bakaonafatši ba bophelo go thwala batho ka ditirong tša go fapana – go tloga go kaonafatšo ya khwetšagalo ya dijo, go ya go go šoganeng le dikgaruru tša bong go ya kaonafatšong ya metse ya mešašana – gore ka moka di kgathetema go morero wo mobotse.Mošomo wo ka moka o tiišetšwa ke nepišo ye maatla go diphetošo tšeo tša ikonomi tšeo di tlogo nepiša kudu-kudu godimo ga kgolo.
Tše di akaretša katološo ya bokgoni bja tšweletšo ya mohlagase, go dira gore mabopo a rena a šome botse go fetiša le go ba le bokgoni, go kaonafatša phihlelelo ya porotepente ye e sa turego, le go kaonafatša dinako tša phihlelelo ya meetse, meepo le dilaesense tše dingwe.
Maiteko a a beakanywa le go lekolwa mmogo ke kantoro ya ka le Kgoro ya Bosetšhaba ya Matlotlo.Go na le tše ntši tše di swane-lang go dirwa mo ngwageng wo re o lebileng.
Gomme re swanela go se hloke pelaelo ya gore re tla swanela go lebana le ditlhohlo tše ntši tše di tšhošago.Eupša re bontšhitše gore, bjalo ka setšhaba, re kgona go atlega ge re šomišana go nyaka morero wa go swana.Ge re ka šoma ka kgopolo yeo, le go dira gore go swa-ragana ga rena go re tšwele mohola, re tla kgonthiša gore 2021 e tliša maphelo a kaone le bophelo bjo bo kaone go batho ba rena ka moka.
Ke le lakaletša tšohle tše di botse mo ngwageng wo moswa.
Go ba motswadi wa ngwana wa go ba le bolwetši bja go hwa dithunthwane
Allison Cooper
Mola e ka ba semaka mo go ba lapa go tseba gore ka la-peng go na le ngwana wa go ba le bolwetši bja go hwa dithunthwa-ne, o le motswadi o ka dira gore ngwana wa gago a golele mo lapeng leo le amogetšego, leo le nago le lerato le kwešišo go dira gore ngwana wa gago a gole ka tumelo ya gore o na le bokgoni bja go atlega.
Go ya ka Epilepsy South Africa, gare ga tše dingwe batswadi ba ka tshwenyega ge ba nagana ka bokamoso bja ngwana wa bona, gomme se se ka dira gore go be boima go bolela ka bona goba go amogela gore bana ba bona ba na le bolwetši bja go hwa dithunthwane.
O ka kwa o befetšwe, o gatelegile monagano, o inyatša le go itshola, eupša o ka fola mo maikutlong le go emiša go ba mo tlalelong ka go ithuta ka bolwetši bjo.Bolwetši bja go hwa dithunthwane ke bolwetši bja go idibala gantšhi, gomme se se direga ge go na le to-kollo ya mohlagase ya go se tlwaelege ka bjokong.Gobaneng ngwana wa ka?Go kwešiša bolwetši bja go hwa dithunthwane le gore gobaneng motho a idibala gantšhi ga go hlalose lebaka la gore se se diragaletšeng go ngwana wa gago.Mo dipegong tša go ba-lelwa go tše 66%, mabaka a tlholo ya dithunthwane ga a tsebege.
Se se bitšwa dithunthwane tša go se tsebege.
Mo dipegong tša go šala mabaka a tlholo a ka hlaolega, gomme a tsebja bjalo ka dithunthwane tša go ba le dika.
Go ka ba le mabaka a go fa-pana a go bo hlola go swana le kgobalo ya hlogo, yeo e ka diregago mo mengwageng efe goba efe; kgobalo ya pe-lego, go swana le tlhaelelo ya oksitšene nakong ya pelego; dithunthwane tša letadi, go ruruga bjoko, menentšaethisi goba mooko wa bobjana; le go se lekane ga dikhemikhale tša mmele.Ngaka e tla fana ka dihlare a lebeletše mengwaga, seemo sa mmele le ka fao ngwana wa gago a idibalago ka gona.
Gopola, dihlare tša go thibela go idibala ga di fodiši bolwetši bja go hwa dithunthwane eupša, gantši di fokotša bontši le bogale bja go idibala.
Maele a mangwe mabapi le go ba motswadi wa ngwana wa go ba le bolwetši bja go hwa dithunthwane:
• Lemoša ngwana wa gago ka bolwetši bjo.
Bana ba bonnyane bja mengwaga ye meraro ba ka kwešiša gore bjoko bo laola mme-le.
Bana ba bagolwane ba swanela go fiwa tlhalošo ka botlalo.• Tsebiša maloko a kgauswi le bagwera ba ngwana wa gago, barutiši le bahlanke-di ba bangwe ba sekolo ba maikarabelo.
• Kgonthiša gore ngwana wa gago o amogela tshekatsheko ka botlalo ya kalafo ya go dirwa ke setsebi sa go ba le mangwalo a maleba, gabotse ngaka ya bjoko le methapo.• Gatelela bokgoni bja ngwana wa gago le me-diro ye mengwe yeo e tlogo kaonafatša boika-mogelo bja gagwe, boitlhompho le boitshepho.
• Kgonthiša gore go ba le tlhokomelo ka motho yo mogolo mo medirong ye mengwe, go swana le go rutha.• Kgonthiša gore dihlare di šomišwa le go nwewa ka mehla bjalo ka ge go laeditšwe.• E ba le lenaneo la ditiro tše di swanetšego go dirwa ka mehla, go be le nako ye ntši ya go khutša, go be le dijo tša phepo ye botse gararo ka letšatši le boitšhudullo bja ka mehla.• Ge o hlalosa bolwetši bja go idibala šomiša mantšu ao ngwana wa gago a tlo-go a kwešiša.• Se tsoge o dumeletše ngwana wa gago go šomiša bolwetši bja go idibala go širela gore a se dire mešongwana ya ka gae goba go amogela maika-rabelo.
Ge bophelo bo o fa swiri,e diriše go tša bolemiši
Amukelani Chauke
Kgoro ya tša Temo ya Kapa Bodikela e sepetša lenaneo la go thuša balemi ba baswa le ba kgale ka mokgwa wa thekgo go thoma ka letšatši la mathomo – ge ba hloka thušo ya tšhelete – go fihlela ba kgona go ikemela go tša tšhelete.
Lenaneo la Thekgo le Tlhabollo ya Balemiši le thušitše baswa ba go swana le Wayne Mansfield (33) wa kua Paarl, yo a thomilego ka go rekišetša malome wa gagwe bjalo ka morekiši wa mmileng Mmarakeng wa Motse Kapa ge a be a sa tse na sekolo gomme a feletša a rekišetša dinagantle diswiri tše a di lemago seripeng sa naga se a se hirišitšego.
Mengwaga ye 10 ya go feta ge a be a thoma kgwebo a na le mengwaga ye 23, Mansfi eld o lebogile monyetla wa go šoma polaseng ye a bego a hwetša diswiri go yona gore a di rekiše.
Nakong yeo o be a se na kgahlego go tša bolemiši.
Efela, morago ga mengwa ga ye mmalwa, o fetotše mo nagano wa gagwe ge a lemo ga nyakego ye e oketšegile go ya mmaraka wa diswiri.
“Ke lemogile gape gore balemiši ba dira tše di di rwago ke barekiši ba me bileng – ba be ba paka ditšweletšwa tša bona ba di rekiša mmarakeng wa Motse Kapa.
Ke bile ka lemoga gore rena barekiši ba mebileng re kgauswi le go hloka mmara ka,” a realo.
Ka 2013, molemiši wa sele gae o ile a dumela go tlhahla Mansfield le go mo hirišetša naga ya dihektara tše 12.
O be a mo tsentšhetša le senošetši seo se thušitšego Mansfi eld gore a kgone go lema.
Ka 2015, o kgonne go re kišetša dinagantle ditone tše 31 tša diswiri gomme, palo ye ya golela godimo go di tone tše 168 ka 2016.
Ditebogo go dikeletšo le thušo ya Lenaneo la The kgo le Tlhabollo ya Balemiši ka ge di dirile gore a hwetše thušo ya tšhelete ya Lenaneo la Thekgo ya tša Temo la go Phethega (CASP) ka 2015, o kgonne go thoma gomme a tšwelela bjalo ka molemiši.
Kago ya bokgoni balemišingLenaneo la Thekgo le Tlhabo llo ya Balemiši le ikemišeditše go aga bokgoni bja setšhaba le batho ba go kgethollwa go ya ka histori, kudu baholwa ba Phetošo ya tša Naga.
Le thuša balemiši ba baswa, ba ditšweletšwa tša go lekana lapa fela, ba go itšhomela le ba go dira kgwebo.Mosepediši wa Protšeke ya Ditirelo tša Thekgo ya Tlhabo llo ya tša Temo Kgorong ya tša Temo Kapa Bodikela Shaheed Martin o rile lenaneo le thušitše balemiši gore ba iphediše.
“Re thuša balemiši go thoma mathomong.
Se se ra gore re ba thuša ka tshepedišo ya kgope lo ya tšhelete ya go tšwa mmušong gomme ge e dumeletšwe, re ba thuša ka phethagatšo le tšweletšo,” o boletše bjalo.
O hlalošitše gore kgoro e di riša mokgwa wa ditirelo ka moka ka go neelana ka ditirelo tša thekgo tša temo ka botla lo, go akaretšwa le thekgo ya mananeokgoparara.
“Re na le boraekonomi gomme bona ba tla fa balemiši phihlelelo ya memaraka ge ba gatetše pele.” A realo.
NHI tsela ya hlokomelo ya maphelo ya go kaonafala
vukuzenzele unnamed
Tona ya tša Maphelo, Ngaka Aaron Mo tsoaledi o re Mola okakanywa wa Inšorentshe ya Maphelo ya Bosetšhaba (NHI) o tlo hlabolla khwa lithi ya hlokomelo ya maphe lo Afrika Borwa.
Motsoaledi o be a efa pego phatlalatša ge a be a bula Molaokakanywaphetošo wa NHI le Molaokakanywa phetošo wa Disekimo tša Kalafo.
Melaokakanywa e tlo bula tsela ya phihlelelo ya hlokomelo ya maphelo ka NHI.
Molaokakanywa ke mohuta wa kakanywa ya Molao.
Me laokakanywa ye mentši e dirwa ke kgoro ya mmušo ka taelo ya maleba ya Tona ya kgoro yeo.
Molaokaka nywa o swanetše go dumele lwa ke Kabinete pele o rome lwa Palamenteng.
Tsebišo ya Melaokaka nywa ye mebedi ye e ra gore Afrika Borwa e kgauswi le go fihlelela hlokomelo ya ma phelo ya lefase gomme go ra gore NHI e tlo ba molao kgauswinyana.
NHI ke thušo ya tšhelete ya go kgonthiša gore badudi ba Afrika Borwa ka moka ba hwetša hlokomelo ya maphe lo ya bohlokwa go sa ye le maemo a bona a mošomo le go kgona go lefa sekhwa meng.
Motsoaledi o rile kgoro ya tša maphelo e kwešwa bohloko ke go lemoga gore batho ba bangwe ba dume la gore pele go bolelwa ka NHI, go hlokega gore go lokišwe maemo a go fokola a hlokomelo ya maphelo a setšhaba.
O rile mmušo o bona mathata a khwalithi ye mpe le hlokego ya phethagalo go tša hlokomelo ya maphelo a setšhaba.
Motsoaledi o boletše gore NDP e laeditše gabotse gore ge go phethagatšwa NHI, khwa lithi ye mpe ya hlokomelo ya maphelo le ditshenyagalelo tša bjale tša hlokomelo ya maphelo ya poraebete di swanetše go šetšwa.
Ge go ngangišanwa ka diphetošo tša Melaokaka nywa, kgoro e tlo phetha gatša diprotšeke tše nne tša NHI gomme di tlo akaretša maphelo a tša dikolo, maphe lo a tša monagano, maphelo a tša basadi ba go ima ba di mpa tša mathata maokelong a go amega kudu a 22 ga mmogo le maphelo a tša kankere, go lebeletšwe kudu go thuša profense ya Gau teng le KwaZulu-Natal, mola go sa lebalwe diprofense tše dingwe.
Motsoaledi o boletše gape gore badudi ba bantši ga ba kgone go lefa ditshenyagale lo tša hlokomelo ya maphe lo a poraebete, gomme Mo laodimogolo wa tša Toka wa maloba Sandile Ngcobo o thwetšwe ke Khomišene ya Phadišano go nyakišiša di tshenyagalelo tša hlokomelo ya maphelo a poraebete.
“Diphetošo tše re di tse bišago go lebeletšwe gore di tlo thuša balwetši ba go ba le mathata a tšhelete,” o bo letše bjalo.
Motsoaledi o boletše gore phetošo ya mathomo go Mo laokakanywa e tlo kgotšha go fetšiša ditefišo tša pele ga tirelo.
Ditefišo tša pele ga tire lo di ra gore sekimo se lefa karolo ya tšhupamolato yeo moabatirelo – bookelo goba ngaka ya poraebete – e le fišago molwetši.
Tšhelete ye nngwe e swanetše go lefiwa ke molwetši go tšwa potleng ya gagwe.
Naga ya rena e llela bafsa bao ba hlokofetšego thabeneng ya Enyobeni
Vukuzenzele Unnamed
Dibeke tše mmalwa tša go feta malapa a motsesetoropo wa Scenery Park ka ntle ga East London, ba amogetše ditaba tše bohloko tšeo go se nago motswadi yo a ka dumago go di amogela.
Ba boditšwe gore bana ba bona ba 21 ba hweditšwe ba hlokofetše, ka thabeneng.
Ngwana yo monnyane gare ga bona o be a na le mengwaga ye 13.
Dinyakišišo tša maphodisa mo tiragalong ye ya masetlapelo di tšwela pele ka lebelo.
Go latela dinyakišišo tša maphodisa, Mmasepalamogolo wa Buffalo City o lebeledišiša ge e le gore thabene yeo e tshetše melawana ya mmasepala.
Re lla le go rapediša malapa ao a wetšwego ke mathata ao a palelwago ke go amogela masetlapelo a go šiiša namana tša mmele.
Re reta mmušo wa selegae wa Kapa Bohlabela ka go thuša malapa ao a amegilego, gammogo le AVBOB yeo e ikannego go thuša malapa ka tša poloko.
Le ge mekgatlo ya maleba e tshwela ka mare seo se diragetšego le go kgonthiša gore toka e a phethagala go batšwasehlabelo, go na le dipoledišano tšeo re di hlokago bjalo ka naga.
Ke bothata bja bana ba ka fase ga mengwaga ya ka fase ga 18 bao ba nwago bjala.
Kgatišo le diswantšho tšeo di pharilwego inthaneteng tša seo se bitšwago moletlo wa ‘dipene fase’ mo lefelong leo bošegong bjoo di bontšha bafsa bao ba ketekago ba swere mabotlelo a bjala.
Bontši bja bao ba lego diswantšhong bo bonala e le ba ka fase ga mengwaga ye 18.
Bafsa ba mmalwa go tšwa Scenery Park ba boditše bobegaditaba gore ba bone kgatišo yeo e thethago mo bobegaditabeng bja leago, e tshepiša bjala bja go se lefelwe go batho ka moka bao ba tlilego moletlong bošegong bjoo.
Koketšego ya bafsa ba bantši bao ba nwago bjala e thoma go ba bothata bjo bogolo ka mo nageng moo bontši bja batho bao ba nwago bjala ba šetšego ba hlathwa ke Mokgatlo wa Maphelo wa Lefase go ba makgoba a bjala.
Tšhomišo ya bjala go bamahlalagading e amanywa le maemo ao a gwahlafetšego a bokgoni, go se iphe nako ya go ithuta, dikgobalo tšeo di lebanego le go nwa bjala, dikgopolo tša go ipolaya le go leka go ipolaya, le maitshwaro a kotsi.
Re swanetše go kopana go fenya maitshwaro a a mabe ao a tšeelago bafsa ba rena mengwaga ye mekaone go feta ka moka ya maphelo a bona, le go ba bea kotsing ya go ba makgoba a bjala.
Bjalo ka malapa seo se ra gore re swanetše go boledišana ka go lokologa ka bjala gomme re beye mellwane ya go nwa bjala ga bafsa.
Go nwa bjala ga bana ba mengwaga ya ka fase ga 18 go kgahlanong le molao.
Bjalo ka batho ba bagolo re swanetše go efoga mekgwa ya go roma bana go re rekela bjala goba go dumela ge bafsa ba kgopela gore re ba rekele bjala.
Ga se la mathomo re lebana le masetlapelo a go swana le ao a diragetšego Scenery Park.
Tša go swana le tše di diragetšego thabeneng ya Enyobeni, di diragetše gape le naeteklabong ya Throb ka Durban ka ngwaga wa 2000, gape le ka thabeneng ya Osi ka Khayelitsha ka ngwaga wa 2015, ke gore dikgwebo tše ka moka di be di rekišetša bana ba ka fase ga mengwaga ye 18 bjala.
Koketšego ya dikgwebo tšeo di tshelago molao ka boomo e bontšha go palelwa ga mmušo go phethagatša melawana.
Ka fase ga Molao wa Bjala wa Setšhaba, beng ba dikgwebo tšeo di nago le laesense ba ka se rekišetše mang goba mang wa ka fase ga mengwaga ye 18 bjala.
Ba swanetše gape go tšea magato a go kwagala go kgonthiša gore mang goba mang yo ba mo rekišetšago bjala o na le mengwaga ya maleba ya go ka reka.
Re ipiletša go ditšhaba ka moka go šoma le mmušo go kgonthiša gore dithabene, dišebini, mafelo a boithabišo le mabenkele ao a tshelago molao gore ba lebana le letsogo la molao.
Re ipiletša go maphodisa a rena go tiiša letsogo mo go phethagatšeng melao yeo e thibelago thekišo ya bjala kgauswi le dikolo le go kaonafatša tekolo ya mabenkele go kgonthiša gore bjala ga bo rekišetšwe bana ba ka fase ga mengwaga ye 18.
Ke nnete gore bjala ke mokgwa wa go ithabiša go bafsa mo ditšhabeng tšeo di se nago mafelo a boithabišo a mantši ao a lekanego mengwaga ya bona.
Setšhaba sa Scenery Park se boletše ka go hloka dipapadi, mafelo a go ithuta le ao bafsa ba ka ithabišago gona, seo se dira gore ba ye dithabeneng.
Ka morago ga tirigalo ye ya masetlapelo, setšhaba se bontšhitše gore ga go na mabala a dipapadi a maleba, makgobapuku a setšhaba goba disenthara tša bafsa ka Scenery Park.
Bjalo ka mmušo wa bosetšhaba, wa profense le wa selegae re swanela ke go arabela go maipiletšo a ditšhaba tše le a ditšhaba tše dingwe ka go aga mafelo a boithabišo a mantši, dinolofatši, mananeo, diprotšeke tša bafsa ba rena mo dileteng tšeo go se nago hlabologo mo profenseng yeo.
Mekgatlo ye mengwe ya leago go swana le dikgwebo le yona e swanetše go thuša ka thekgo ya mašeleng.
Bjale ka ditšhaba re swanetše go šoma le Diforamo tša Maphodisa tša Setšhaba, le mekgatlo ya rena ya leago le makgotlataolo a rena a dikolo gomme re kgathe tema ye kgolo mo maphelong a bana ba rena le go kgonthiša polokego ya bona le go phela gabotse.
Bjale ka ge go bolelwa ka setšo sa rena sa maAfrika “ngwana o godišwa ke setšhaba”.
A re šomeng mmogo go šireletša moloko wa rena wo bohlokwa wa ka moso go ditlamorago tša bjala.
A re šomeng mmogo go kgonthiša gore bao ba beago tšhelete pele ga maphelo a bana ba rena ga ba dumelelwe go rekiša bjala mo re dulago.
A re beng gape mohlala wo mobotse wa ka moo re šomišago ka gona bjala.
A re beng bahlokomedi e sego ba bana ba rena fela, eupša le ba bana ba baagišane ba rena.
Monkeypox ka nageng ya Afrika Borwa
Vukuzenezele Unnamed
Tona ya Maphelo Ngaka Joe Phaahla o kgonthišitše gore Monkeypox e utollotšwe ka Afrika Borwa nakong ya kopano le bobegaditaba ka Pretoria, Gauteng.
O re o amogetše pego go tšwa go Ditirelo tša Laporotori ya Maphelo a Setšhaba (NHLS) gore ba kgonthišitše gore go na le Monkeypox ka Afrika Borwa ka diteko tša laporotori.
Baerase e utollotšwe ka Gauteng le Kapa Bohlabela.
Monkeypox gantši ke bolwetši bja go se be šoro kudu bjoo bo bakago dintho goba dišo mo mmeleng.
Gantši ga bo šoro gomme mahu a gona e ka ba 1%.
Nakong ya go feta bolwetši bjo bo ile bja begwa ka dinageng tša Afrika tša go swana le Nigeria, Democratic Republic of the Congo, Central African Republic le Ghana mo mathomong a bo 2000.
Dipalo tša godimo tša go phulega gonabjale di go la Yuropa gomme UK ke yona e di etilego pele moo batho bao ba fetetšwego e lego ba 700, gomme ba Spain bona ba ka godimo ga 500, ya latelwa ke Germany, Portu gal le France.
Tona o bolela gore Institute ya Setšhaba ya Malwetši a go Fetela (NICD) e dira tlhahlo ya mošomong ya inthanete go bašomi ba maphelo gore ba kgone go lemoga bolwetši gore go kgonwe go dirwa diteko tša laporotori tšeo di hlokegago.
“Bolwetši bjo bo phatlalala fela ka go kgomana, ka gona o ka se bo hwetše ka go ba ka phapošing ye tee le motho yo a fetetšwego.” Tona a realo.
Tona Phaahla o kgonthišeditše maAfrika Borwa gore Monkeypox ga se baerase ye mpsha yeo e sa tsebjego gomme boramahlale ba na le tsebo ka ga yona.
Modulasetulo wa Komiti ya Dikeletšo ya Ditona (MAC) ka ga COVID-19 yoo gape e lego leloko la Taolo la NHLS, Profesa Koleka Mlisana, o re Monkeypox ke bolwetši bjoo bo tlwaelegilego ka dikarolong tša Gare le Leboa la Afrika bjoo bo tsebegago ka go se be šoro.
Ka bolwetši bjoo bo tlwaelegilego go bolelwa ka bolwetši bjoo gantši bo hwetšwago go batho bao ba itšego goba lefelong leo le itšego.
O re bolwetši bja Monkeypox bo nyakile go swana le bja Sekobonyana.
“Go na le meento le dihlare go alafa Monkeypox.
Bolwetši bjo bo tšwelela ka maswao a go swana le a mpshikela le a bolwetši bja Legionnaires.
Selo se bohlokwa ke gore motho yo mongwe yo mongwe yo a nago le maswao go bonolo go mo phekola gomme sa bohlokwa kudu le go feta ke gore ga e fetelane fela fela, ga e swane le baerase ya malwetši a go hema, ka gore yona e fetela ka go kgo mana.
E tla go fetela ge fela o kgomana thwii le motho yoo a fetetšwego,” a realo.
Bolwetši bja Legionnaires ke mohuta wo šoro wa nyumonia.
Profesa Mlisana o re go latišiša batho bao molwetši a kopanego le bona go bohlokwa mo tabeng ye gomme Kgoro ya Maphelo e tla tšwela pele go dira seo.
O kgonthišeditše maAfrika Borwa gore infrastraktšha ya Laporotori e na le didirišwa ka moka tša maleba go kgontšha go lekola diphetelo tše dingwe le tše dingwe tše diswa tšeo di ka tšwelelago.
–SAnews.gov.za
Go ngwadiša manyalo a setšo go šireletša malapa
Dale Hes
Mo Afrika Borwa, manyalo a setšo ke karolo ye e amogelwago ya ditšo le bohwa.
Le ge go le bjalo, go bohlokwa go lemoga gore manyalo a a swanetše go sepetšwa ka toka le semolao, gore ditokelo tša monna le mosadi di šireletšege.
Molaodi wa tša molao wa Khomišene ya Tekatekano go ya ka Bong, Marissa van Niekerk, o hlaloša manyalo a setšo le dintlha tše bohlokwa tšeo ba tho ba swanetšego go di tseba.
Vuk: Manyalo a setšo ke eng?MvN: Manyalo a setšo a dirwa go ya ka ditlwaelo le ditirišo tšeo di latelwago ka setšo ke maAfrika Borwa.
Vuk: Manyalo a a swanetše go latela melao efe?MvN: Manyalo a setšo a laolwa ke Molao wa Temogo ya Manyalo a Setšo, Molao wa 120 wa 1998.
Dinyakwa tše di latelago di swanetše go fihlelelwa:
■ Batho ba babedi ba swanetše go dumela gore ba a nyalana.
■ Banyalani ba babedi ba swanetše go ba mengwaga ya ka godimo ga ye 18, ka ntle le ge batswadi goba bahlokomedi ba semolao ba neelana ka tumelelo ge yo mongwe goba banyalani ba babedi e le ba bannyane.
■ Lenyalo le swanetše go ngwadišwa Kgorong ya Merero ya Selegae mo dikgweding tše tharo go šireletša dikgahlego tša banyalani, bana le maloko a lapa ge go e ba le tlhalano goba lehu.
■ Ge lenyalo le ngwadišwa, banyalani ba swanetše go neelana ka dikhophi tša ditokomane tša bona tša boitsebišo, le kwano ya magadi (ge e le gona).
Go swanetše go ba le hlatse e tee go tšwa lapeng le le ngwe le le lengwe.
■ Monna yo a nyetšego a nyaka go tsena lenyalong la bobedi le mosadi o mo ngwe o swanetše go dira kgopelo go kgorotsheko.
■ Batho bao ba lego ka ma nyalong a semmušo ba kase tsene manyalong a setšo.
Molao wa Temogo ya Manyalo a Setšo o laetša gore batho bao ba nyalanego ba na le ditokelo tša go lekana bjalo ka monna le mosadi.
Vuk: Manyalo a setšo a ka ba le mathata afe?MvN: Go se ngwadišwe ga manyalo go hlola mathata a magolo.
Ngwadišo e neelana ka bohlatse bja gore lenyalo le gona, gomme go boima go hlatsela gore lenyalo leo le sego la ngwadišwa le gona.
Se se tlo ama bokgoni bja kgorotsheko bja go šireletša ditokelo ša banyalani ge ba hlalana, bohwa bja dithoto tša mohu le ditokelo tša bana le maloko a lapa.
Taba ye nngwe ya go kgonega ke gore banyalani lenyalong la setšo gantši ba gakantšha tlhalano le karogano.
Go bohlokwa go laetša gore ke kgoro ya tsheko ye e lego tikologong fela ye e ka neela nago ka tlhalo.
Banyalani bao ba aroganago ka tsela ye e sego ya semolao ba ka se holwe ke melao ya semolao ya go laola phetšo ya lenyalo .
Sithibe o phela bophelo bja gagwe ka botlalo a na le bohwehle
Galoome Shopane
Lerato Sithibe ke mo sadi wo a phelago ka bohwehle.
O ikgantšha ka se e lego sona gomme ga a dumelele dikgopolotee tše dimpe go mo iša fase.
“Go bohlokwa go batho ba go swana le nna gore ba se dume lele batho ba bangwe go ba bea fase.
Eba se o lego sona ka boikgantšho ka gobane o bopilwe gabotse ka mokgwa wo o lego ka gona,” a realo.
Sithibe (28) wa Kroonstad kua Foreisetata, o hlaloša gore seemo sa gagwe ke leabela fao motho a nago le phikimente ya melanin ye e fokotšegilego mo letlalong, meriring, le/goba mahlong.
“Ga re dihlare goba batho bašele bao batho ba na ganago gore re bona.
Re batho go swana le mang le mang.”Sithibe ke moetapele mo mererong ye mentši.
Ke mmase botsana yo a phelago a diriša moaparo wa sebjalebjale go dira temošo ka ga bohwehle gape o lwela batho ba gose itekanele mebeleng kua Foreisetata.
O re o gotše ka lapeng leo le sa kago la mo dira gore a ikwe a fapane goba a sa ratwe gabotse ka lebaka la ge a na le bohwehle.
“Ke be ke sa kwešiše gore ke ka lebaka la eng letlalo la ka le fapane le la batho ba bangwe, ke ka lebaka la eng ka mehla ge ke le ka ntle batho ba mpitša ka maina a šele ebile ba ntebelela kudu ka fao e kego ke motho o šele.”Bošola bjo bo tswalantšwego le bohwehle bo dirile gore Sithibe a leboge batswadi ba gagwe le go feta, le go ba leboga ka go mo dira mosadi wa go tia wa go ba le boitshepho lehono.
Tše dingwetša tša diphihlele lo tše Sithibe a ikgantšhago ka tšona di akaretša sefoka sa Miss Free State Albinism 2018 le go kgethwa go ba yo mongwe wa ba mafelelo go Face of Free State Fashion Week 2018.
Bjalo ka ge Lewedi e le Kgwedi ya Temošo ya Bohwehle, Sithibe o rile o tlo thabela go bona batho ba go ba le bohwehle ba bantši ba etšwa ba dira dilo tše dikgolo intastering ya bommasebotsana le dikarolong tše dingwe.
Sithibe o phela bophelo bja gagwe ka botlalo a na le bohwehle Batho ba go ba le bohwehle ba ka ihlokomela bjang?• O se be letšatšing ka nako ya ge mahlasedi a letšatši a matlafetše (magareng ga 9:00 mesong le 3:00 mathapama).
• Apara diaparo tša go šireletša mmele letšatšing, mengatse ya letšatši ye mephara, dihempe tša go ba le melala le matsogo a matelele.
• Tlola ka sunscreen dikarolong ka moka tša mmele tše di tlo bago letšatšing, bonnyane SPF 30 gomme o e tlole diiri tše dingwe le tše dingwe tše pedi ge o le letšatšing.
• Etela ngaka ya gago kgafetša kgafetša gomme o lekolwe mahlo le letlalo.
• Apara digalase tša letšatši ge o le letšatšing.“Ga se rena dihlare bjalo ka ge batho ba nagana.
Re batho go swana le mang le mang.
Tše o swanetšego go di tseba ka ga go thoma B&B
Dale Hes
O nyaka go dira ditse no ka go nea baeti marobalo, go ba fa bodulo bjo bokaonekaone ka mo go kgonegago ge ba etetše karolo ya gago?
Ditlhamo tša Bed and breakfast (B&B) ke tše dingwe tša ditsela tša go putsa gore o be mong wa kgwebo intastering ya tša boeti.
Fa ke tšohle tše go hlokega go gore o di tsebe gore o thome B&B ya gago.
Naa B&B ke eng?Go ya ka Lekgotla la go Hlophiša tša Boeti la Afrika Borwa di-B&B di neelana ka bodulo bjo e sego bja semmušo le tirelo ya go ba le magomo ye e abiwago ka legaeng.
Phapoši ye nngwe le ye nngwe e swanetše go ba le didirišwa tša yona tša phapoši botlhapelo, gomme tefo ya difihlolo e swanetše go akaretšwa tefong ya bodulo.
Godi mo ga se, phapoši e swanetše go hlokomelwa letšatši le lengwe le le lengwe ge moeti a le fao.
B&B e swanetše go ba le diphapošiborobalo tša baeti tše tharo fela bontši.
Ge o na le diphapoši tša baeti tša go feta palo ye, kgwebo ya gago e swanetše go bitšwa ntlo ya baeti.
Ke dikgato dife tše o swanetšego go di tšea gore o thome B&B ya gago?Kgato ya mathomo ye o swanetšego go e tšea ke go ya go masepala wa selegae go dira kgopelo ya tumelelo ya tirišo ya lefelo gore o diriše motse wa gago bjalo ka kgwe bo ya marobalo.
O ka hloka go hwetša tumelelo go baagišane ba gago, le go bontšha ditse bišo gore o tsebiše setšhaba, ge eba ba ka nyaka go ganana le seo.
Ge o hweditša tumelelo mmasepaleng, o tlo swanela go obamela dinyakwa tša semolao tše itšego.
Dilo tša bohlokwa tše di swanetšego go elwa hloko Lefelo – Lefelo la gago la malao le difihlolo le bohlokwa kudu.
Ge o dula karolong ya gose tanye baeti, go tlo ba bothata gore kgwebo ya gago e atlege.
Ditšhelete – Kgwebo ya boeti e šoma ka dihla, gomme o tlo swanela go ba le tšhelete ye e lekanego gore o e diriše ka nako ye kgwebo e nanyago.
Mokgwa wa go phela o moswa – Mokgwa wa gago wa go phe la o tlo fetoga kudu ge o eba le B&B.
Gantši o tlo swanela go tsoga ka pela gomme wa roba la mašego, gape o tlo swanela go itlwaetša go ba le baeti ka lapeng la gago.
O tlo swanela le go šetša tlhokomelo ya lefelo la gago le go kgotsofatša baeti ba gago ka dinako tšohle.
Go bapatša B&B ya gago – Intasteri ya marobalo e na le phenkgišano ye kgolo, gomme o tlo swanela go beeletša nako le tšhelete go bapatšeng B&B ya gago.
O tlo swanela go na gana ka ditsela tša boitlhamelo tša go bapatša kgwebo ya gago.
Go hwetša tshedimošo ka botlalo leletša Lekgotla la go Hlophiša tša Boeti la Afrika Borwa go 011 895 3000.
Mmušo o neelana ka kimollo malapeng
Dale Hes
Ka lebaka la dithe ko tše di hlatloga go kudu tša dilo, mmušo o šoma ka maatla go fokotša boima bja go hlolwa ke dilo tša go tura go batho ba Afrika Borwa, ka go se nameletše lekgetho la dilo tše dingwe tša go rekišwa.
Go se nameletše lekgetho la dilo tše dingwe tše rekišwago go dirile gore go tsentšhiwe mošomong go imolla malapa a ditseno tša tlase, ao a dirišago bogolo bja ditseno go dithoto tša ka lapeng.
Go se nameletše lekgetho la dilo tše dingwe tše rekišwago go bolela gore dilo tše dingwe tše rekišwago ga di na 15% ya Motšhelo wa Tlaleletšo (VAT) go tšona.
Maikemišetšo a tšona ke go thuša maAfrika Borwa go boloka tšhelete.Go na le dijo tša motheo tše 19 tša go se be le VAT go tšona gomme di akaretša mafela, setampa, raese, borotho bjo botsootho, dienywa, merogo, thapi ya thini le mae.
Go tlaleletša, dilo tše bjalo ka tisele, petorolo le pharafene le ditirelo tše itšego go akaretšwa le madulo a go hirišwa, dinamelwa tša go sepela seporong le tseleng le ditirelo tša thuto, ga di lefelwe VAT.
Ka Dibokwana mmušo o tse bišitše gore o tlo oketša VAT go tloga go 14% go ya go 15%.
Mmušo o lemogile gape le gore malapa a go hloka a tlo goga bo ima kudu tšheleteng.
Go nolofatša ditshenyagalelo bophelong, Tona ya tša Matlotlo Nhlanhla Nene o kgethile phanele ye e tlo tšweletšago ditshwayatshwayo gore ke dilo tše dife tše dingwe tšeo go ka se nameletšwego lekgetho go tšona.
Morago ga dinyakišišo tša go tsenelela le go nyaka maikutlo a setšhaba, phanele e šišintše gore dilo tše latelago di tlaleletše tše setšego di le gona lenaneong.
Dilo tše di akaretša;l Borotho bjo bošweul Folouru ya borothol Folouru ya dikukul Ditšweletšwa tša letlhapo la basadil Yunifomo ya sekolol MengatoPhanele e hlohleleditše gape le Ofisi ya Matlotlo ya Bosetšhaba go kgonthiša gore dikholo ka moka tša go se nameletše lekgetho la dilo tše dingwe tše re kišwago di ya go bareki e sego batšweletšing.
Phanele e šišinya gape gore go be le ditsela tše dingwe tša go thuša malapa a go hloka, ka go matlafatša mananeo a mmušo a go swana le thekgo ya dijo, go neelana mahala ka ditšweletšwa tša letlhapo la basadi le mphiwa -fela wa leago bjalo ka dikarolo tšeo mmušo o ka oketšago ditshenyagalelo go tšona.
Tona Nene o boletše polelong ya gagwe ya tekanyetšo gore mmušo wa gagwe o tlo šoma go kgonthiša gore ba go hloka kudu ga ba gobatšwe kudu ke go nameletšwa ga tekanyo ya VAT.
Barutwana dikolong tša dinaga magaeng ba humana thušo
More Matshediso
Kgoro ya Thuto ya Motheo e hlomile lenaneo leo le tla go hola bontši bja barutwa na ditšhabeng tša dinaga magaeng bao ba se nago monyetla wa thuto.
Protšeke ya Thušo ya Thuto ya Dinaga magaeng (REAP) ke lenaneo la mengwaga ye meraro leo le tlago diraga tšwa go tloga ka ngwaga wa 2018 go fihla ka ngwaga wa 2021 e le kgato ya teko, gomme e tla hola dikolo tše e ka bago tše 188 ka Afrika Borwa nakong ye.
Kgoro e holofela gore se se tla tlaleletša go kaonafatšeng boleng bja go ithuta le go ruta tshepetšong ya thuto ya motheo ya dinaga magaeng.
Lenaneo le ga bjale le sale kwa dileteng tše pedi go tše tharo tša diprofense tša dinaga magaeng tše di sa šomego gabotse.
Tše di aka retša Masepala wa Selete sa Bohlabela bja Alfred Nzo le sa Lebopo la OR Tambo kua Kapa Bohlabela, Masepala wa Selete sa ILembe le sa UMzinyathi kua KwaZu -lu-Natal, le Masepala wa Selete sa Sekhukhune le sa Mopani kua Limpopo.
Molaodi Mogolo wa Ti ragatšo ya Lenaneothuto le Matlafatšo Kgorong ya Thu to ya Motheo, Seliki Tlha bane, o rile kgoro e thwetše baswa ba e ka bago ba 750 ba ba nago le marematlou go ba Bathuši ba Thuto ya Dinaga magaeng dikolong.
“Ba hweditše thutelo ya motheo yeo e tlago ba kgontšha go dira mešomo ya bona ye ba e filwego.
Ba tla tsenywa go Dikgato tša Gare le tša Motheo, tše di akaretšago Mephato ya 1 go ya go ya 4,” a hlaloša.
Bathuši ba Thuto ba Dinaga Magaeng ba lebeletšwe go ka thuša ka ditiro tša lenaneo thuto tša go fapanafapana, kudukudu ka go kaonafatša bokgoni bja go šoma ka di palo, go bala le go ngwala le mabokgoni a go bala le go ngwala.
“Se gape ke tsela ya go matlafatša baswa ditikolo gong tše di gateletšwego tša ekonomi ka tlhabollo ya ma bokgoni le boitemogelo bja mošomo,” gwa realo Tlha bane.O rile Bathuši ba Thuto ba Dinaga Magaeng ba lebe letšwe go ka fokotša morwa lo wa barutiši dikolong tša dinaga magaeng ka go thuša ka ditiro tša go matlafatša se barutwana ba ithutago sona sekolong bjalo ka go rulaga nya dihlopha tša mošomo wa sekolo, dihlopha tša dipalo, dihlopha tša go bala, dihlo pha tša tiro ya bokgabo bja boitlhamelo le diprotšeke tša temo.
Hlogo ya sekolo Ntombikayise Mkhize wa Se kolo sa Praemari sa Ozwathi ni tikologong ya Nodwengu Seleteng sa Ilembe o holofe la gore lenaneo le tla thuša bontši bja barutwana ba ga gwe ka go bala le ka bokgoni bja go tseba dipalo.
Sekolo sa gagwe se na le barutwana ba e ka bago ba 387 go tloga Mephatong ya R go ya go ya 7 bao ba ingwa dišitšgo lenyaga.
“Bontši bja barutwana ba rena ba tšwa malapeng a a eteletšwego pele ke bana mola ba bangwe ba hlokometšwe ke bomakgolo wabona.
Ga ba na batho ba ba ka ba thušago ka mešomo ya gae goba go ba hlohleletša go bala, gomme se se ama tiro ya bona ka phapošing ya borutelo,” a hlaloša.
“Bothata bjo bongwe ke gore barutwana ba rena bao ba lego kgatong ya motheo ba rutwa dithuto ka moka ka isiZulu gomme ge ba gatela pele kgatong ya magareng ba swanetše go fetola go rutwa dithuto tša bona ka moka ka English, gomme se e ba tlhohlo e kgolo go bona go ka itlwaetša.” Nakong ya kgato ya teko, re tla ela seabe le katlego ka go šetša le go lekola lenaneo la REAP .
Gape re thwetše bakratšueiti ba ba selelago bao ba tlago šoma bjalo ka Barulaganyi ba Protšeke.
Ba tla dula dileteng ka moka tše di kgathago tema.
Barulaga nyi ba protšeke gape ba tla re thuša go šetša le go lekola protšeke.
Mengwaga ye mebedi ya go feta, re thomile Kopano ya ditherišano ya Thuto ya Di naga Magaeng ya mathomo thomo tikologong ya thuto ya motheo.
Kopanong ye ya ditherišano, dinyakišišo tša go fapanafapana di laeditše nnete ya gore, go tše dingwe tša ditlhohlo tše dikolo tša dinaga magaeng di lebeletša nego le tšona ke dikgoba tša mošomo ye bohlokwa ya barutiši, kudukudu go di thuto tša Dipalo le Thuta mahlale.
Baentšenere ba baswa ba hu mana thutelo go ageng mebila
vukuzenzele unnamed
Ga gona phapoši ya borutelo ya moentše nere yo a sa ithutago go feta lefelong la go aga la makgwakgwa gape la lerole leo le tletšego ka metšhene ya go rasa le banna le basadi ba ba tšwago kodumela bao ba šomago ka thata.
Thabiso Dla dla le Sumay Maharaj ke ba tlatša-baentšenere lefelong la go aga [di-ARE] bao ba ithuta go go tšwa go bašomimmogo ba bona ba tsebo le boitemo gelo lefelong la Tlhabollo la N2 magareng ga Mthunzini le eMpangeni kua Lebopong la Lebowa la KwaZulu-Natal.
“Re dira mediro ye e swa nago bjalo ka ye e dirago ke di-ARE.
Re dira ditlhahlobo, re dira khwanthiti, re dira ditaelo tša thušo, ditaelo tša lefelo le go araba dipotšišo dife goba dife tša entšenere tše re di hwetšago go tšwa go rakontraka,” gwa realo Dladla.
Maharaj yo a thomilego go šoma protšekeng ye ka Phato 2016, yoo nakong ya go feta a bego a dira tselanathoko le moakanyetšo wa tšeometriki kua Port Elizabeth go SA NRAL Centre of Excellence, o rile o šetše a ithutile dithuto tše bohlokwa go tloga mola a hudugelago lebowa.
“Ke ithutile tlhago ya go raragana ya entšenere ya tša meago le ka fao dilo ka moka di kopanago go dira gore dilo di šome.
Ga ke šome fela ka moakanyo wa tselanathoko.
Ke šogašogana gape le ka meago, kelelatšhila le ditšeometriki.
Ke go ithuta ka fao o ka beago dilo ka moka mmogo le go dira gore di šome,” a realo.
Dladla o bile karolo ya pro tšeke dikgweding tše e ka bago tše 10 morago ga go ba karolo ya lenaneo la go rutela mošomo la SANRAL.
O thabile kudu go ka šoma protšekeng ye e nago le ditlho hlo yeo a e hlalošago e le e šele le go go ba le diprotšeke tše mmalwa tša maporogo le maporogo a mannyane.
“Ke šoma ka go dira ditlhahlo bo le go thuša borakontraka moo ba hlokago tlhalošo ma bapi le diswantšho tša ditha lwa.
Re dira gape ditlhahlo bo tša ge go katelwa mobu le maemo a boleng bja wona.
Malobanyana re sa tšwa go dira mošomo wa go katela mobu wa matlapana wo o tswakilwego ka sekgomaretši, gomme ga bjale re thomile ka go dira bitumen treated base (BTB) le go dira ditlhahlobo go mešomo ka moka ye e di rwago ke rakontraka,” a realo.
Sumay o re go šoma protše keng ye go na le ditlhohlo tša gona.
“Ke nagana gore selo se segolo ke gore ofisi ya go akanyetša e šoma ka go se swane le lefelo la go aga.
Ka nako ye nngwe go na le go se kwešiše tshedimošo, kudu kudu ka dithalwa, dithalwa tše di sa felelago le dilo tša go swana le tšeo.
Ke ka leba ka leo go lego bohlokwa gore bašomedi ba entšenere ba be gona lefelong go ka araba dipotšišo tše ka moka,” gwa realo Sumay.
Ditirelo le tlhahlo ya mahala tša dikgwebo
Vukuzenzele Unnamed
Makala a mararo a mmušo a swaragane ka thata le go kgontšha gore kgwebo e dirwe bonolo ka Afrika Borwa go godiša ikonomi.
Kopano ya malobanyana ya Vuk Talks , ye e bego e swerwe ke lekala la Dikgokagano tša Mmušo le Mekgwa ya Tshedi mošo, ya go dirwa ka intha nete e swerwe go kwala kwatša temošo ya taelo, di pholisi le ditirelo tša go abja ke Khomišene ya Thoto ya Kelelo le Dikhamphani (CIPC), Kgorotsheko ya Dikha mphani (CT) le Khomišene ya Matlafatšo ya Ikonomi ya Bathobaso ka Kakaretšo (B-BBEE).
Makala a ka moka ke a Kgoro ya Kgwebišano, Intasteri le Phadišano.
Go ya ka Ofentse Shakung, Molaodi wa Boihlamelo le Tšhomišano wa CIPC le Molaodimogolo wa E-Learni ng, CIPC e na le mešomo ya go fapana, go akaretšwa ngwadišo ya dikhamphani, dikgwebo tša mohlakanelwa le ditokelo tša thoto ya kelelo (maswao a kgwebo, dipa tente, meakanyetšo le ditokelo tša ngwalollo).
CIPC e tšweleditše polatefomo ya yona ya BizPortal ya go aba ngwadišo ya dikha mphani ka onelaene le ditire lo tše di amegago go nolofatša tshepedišo ya go ngwa diša kgwebo le go latela di nyakwa.
BizPortal e fa bao ba nya kago go thoma kgwebo lefelo le letee la go aba tshedimošo ka moka go ngwadiša khamphani, go ngwadišetša motšhelo, go ngwadiša leina la wepsaete ya kgwebo, go dira kgopelo ya setifikeiti sa B-BBEE, go ngwadišetša Sekhwama sa Phumulameokgo ya Dikgobalo tša Mošomong le Sekhwama sa Inšorentshe ya go Felelwa ke Mošomo, le go bula akhaonte ya panka ya kgwebo.
“Ke tshepedišo ya go se šomiše pampiri gomme khamphani e tla ngwadišwa mo letšatšing le le tee morago ga go dira kgopelo.
Gape re okeditše ditirelo tša kgwebo tša Google, yeo e kgontšhago dikhamphani go swara pro faele ya kgwebo le wepsaete ya khamphani ye e sa fetogego mo go Google mahala,” go boletše Shakung.
Go šomiša ditirelo tše, etela www.bizportal.gov.za gomme o kgotle ‘register’ wepsaeteng yeo.
Go bonolo go šomiša phothale gape e fa tshedimošo ya kgato ka kgato mabapi le ka fao kgwebo e ngwadišwago.
Tlhahlo ya mahala
Gape CIPC malobanyana e thakgotše polatefomo ya tlhahlo ya onelaene ya mahala ye e bitšwago Learn-iBiz go thuša borakgwebo le balaodibagolo ba kgwebo ye nyane, ya magareng le ye nyanenyane go aga bokgoni bja bona go sepetša dikgwebo tše di atlegago, mola di kgo nthiša gore di latela dinya kwa tša semolao.
“Polatefomo ke pukutlhahli ya ditšitale gomme e akaretša dithutwana tša bideo tša wo mongwe le wo mongwe wa dimotšule tše šupa,” go boletše Shakung.
Dimotšule di akaretša tlha hlo ka ga seo khamphani le Molaodimogolo di lego sona, batho ba bohlokwa ka gare ga khamphani, maikarabelo a molaodimogolo, dikgahle go tša motho go tša matlo tlo le thulano ya dikgahlego, moputso wa balaodibagolo le dikabelano le boto ya balaodi bagolo.
Go ngwadišetša tlhahlo, etela www.elearning@cipc.co.za.
Kgorotsheko ya Dikhamphani
Ngaka Mohammed Chicktay, Modulasetulo wa CT, o hlalositše gore lekala le thuša go fa tharollo ya ka pela go diphapang tša khamphani, tša go amana le dikgopelo le dingongorego tša go dirwa go ya ka Molao wa Dikha mphani wa 71 wa 2008.
Diphapang tše di akaretša tša go amana le maina a khamphani, maemo a bolaodi le tokollo kgahlanong le go hloma dikomiti tša leago le maitshwaro.
Gape di seka seka ditsebišo tša kobamelo ye e ntšhitšwego ke CIPC, ya go amana le dikatološo tša nako gore go beaka nywe ditatamente tša matlo tlo tša ngwaga ka ngwaga le go swara dikopano tša kakaretšo tša ngwaga ka ngwaga.
“CT e šogana le dikgopelo tša go fapana.
Nakong ya COVID-19, mohlala, re amogetše dikgopelo tše ntši tša katološo ya letšatšikgwedi la go swara kopano ya kakaretšo ya ngwaga ka ngwaga,” go boletše Chicktay.
Tirelo ye nngwe ya mahala ye e abjago ke CT ke tharo llo ya diphapang.
Motho a ka tliša taba gore e rarollwe ka bolamodi, poelanyo goba boahlodi, ka bjako ka go kgetha go ya kgorotsheko.
CT e šoma bjalo ka mophethagatši gare ga bakgathatema.
“CT e hlohleletša tšhomi šo ya bolamodi go boloka mešomo, kudu nakong ya COVID-19, gomme batho ba swanela go thoma go e šomiša kudu,” go boletše Chicktay.
Go hwetša tshedimošo mabapi le ditire lo tša go abja ke CT, etela www.companiestribunal.org.za
Khomišene ya B-BBEE
Go ya ka Lindiwe Mado nsela, Molaodimogolo wa Kobamelo, taelo ya lekala ke go laola, go hlokomela le go kwalakwatša tatelo ya Molao wa B-BBEE wa 46 wa 2013.
Gape e nyakišiša mekgwa ya go forantiša; e na le maikemišetšo a go oketša tsebo le kwalakwatšo ya temošo ya setšhaba mabapi le B-BBEE, ka go phethagatša thuto le magato a temošo; le go eletša setšhaba.
Motho mang le mang yoo a gononwago goba a lemogago go tshelwa ga Molao, go swana le fao bathobaso ba šomišwago bjalo ka bafora ntišwa go fihlelela dintlha tša B-BBEE, a ka bega ngongore go khomišeneng.
Mohlala, bašomi ka gare ga lekala ba ka lemoga gore lekala le šomiša forantišo ka go laetša bathobaso bjalo ka bengdišere goba baetapele ba bagolo, mola go se bjalo, go boletše Madonsela.
Go šoma mmogo go matlafatša temokrasi
Vukuzenzele Unnamed
Bjalo ka ge Afrika Borwa e tsene ngwa geng wo moswa, re be re lebane le ditiragalo tše pedi tše kgolo tšeo di re gopoditšego, ka ditsela tša go fapana, seo se re ko panyago bjalo ka batho.
Ka letšatši la mathomo la 2022, setšhaba se kopane moyeng go laelana le Mopišopomogolo Desmond Tutu kerekeng ya St George’s Cathedral go la Cape Town.
E be e le nakwana ya ma nyami a magolo ge re be re gopola bophelo le seabe sa modudi yo a rategago yoo e bego e le, ka ditsela tše ntši, motho wa maitshwaro a mabotse wa setšhaba sa rena.
Go sa le bjalo, poloko ya gagwe e be e le keteko ya di kgopolo tše a bego a di emela.
E be e le keteko ya botee bjo bogolo le phapano ya setšhaba sa rena, le segopotšo sa ditahlegelo tše di dirilwe go ke batho ba bantšintši go fihlelela temokrasi ya rena.
Ka letšatši la bobedi la 2022, naga e bogetše ka manyami ge mollo wo mogolo o fiša Palamente ya rena, dimetara tše lekgolo fela go tloga moo re bego re kgobokane gona letšatši pele ga moo go fa tlhompho ya rena ya mafelelo go Mopišopomogolo Tutu.
Re imologile gobane ga go na tahlegelo ya bophelo le gore ga go na yo a gobetšego mollong woo.
Re leboga kudu borasetimamollo bao ba katanego le go tima mollo gomme mafelelong ba kgona go o tima.
Dinyakišišo tša seo se hlotšego mollo bjale di tšwela pele.
Re swanela go kgonthiša gore dinyakišišo tše ke tše di tseneletšego ebile di phethwa ka pelapela.
Naga e nyaka go tseba seo se diregilego.
Dipeakanyo di a dirwa go kgonthiša gore mošomo wa Palamente o ka tšwelapele le ge e le gore meago e ka se šomišwe.
Go bohlokwa gore Palamente e tšwelapele go akanya le go phasiša melao yeo e tlago fetola setšhaba le go tšwelapele go lekola le go kgonthiša boikarabelo ka ge mmušo o phethagatša taelo yeo e e amogetšego go tšwa bathong.
Ka ntle ga go ba kgau swikgauswi le Kereke ya St George’s Cathedral le Pala mente, seo se kopanyago ditiragalo tše tše pedi ke gore ye nngwe le ye nngwe e re gopotša seo se re kopanyago bjalo ka Maafrika Borwa: temokrasi ya rena.
Re llela Desmond Tutu gobane e be e le moetapele wa semoya wa temokrasi ya rena.
Re nyamišitšwe ke go senywa ga meago ya Palamente ya rena gobane ke mošate wa temokrasi ya rena.
Ke lefelo la moo Molaotheo wa rena wo moswa wa temokrasi o amogetšwego gona me ngwaga ya ka godingwana ga ye 25 ya go feta, le moo ma kgolokgolo a melao ya phetogo e phasišitšwego gona.
Re ka no ba re sa bone selo se, eupša mollo Palamenteng o laeditše ka moo Maafrika Borwa a boulelwago ka gona ka temokrasi ya bona.
Gape ke segopotšo sa ka moo go lego bohlokwa gore re šogane le go matlafatša le go šireletša temokrasi yeo.
Mola meago ya Palamente e senyegile moo e lego gore e ka se šomišwe, sehlongwa sa Palamente se tšwetšapele mošomo wa sona wa go šomela batho.
Se ke segopotšo se bohlokwa sa gore di hlongwa tša rena tša temokrasi ga di hlalošwe go ya ka meago yeo di lego ka gare ga yona, eupša ka mošomo wo di o dirago le ka boitshepho bjo batho ba nago nabjo go yona.
Se ke nnete go dihlongwa ka moka tša temokrasi ya rena.
Mafelelong ge mollo Palamenteng o sa tšwa go tingwa, Moahlodimogolo wa Motšwaoswere Raymond Zondo ke ge a lokolla karolo ya mathomo ya pego ya Khomišene ya Dinyakišišo ka go Gogwa ga Mmušo ka Nko.
Karolo ye ya pego e hla losa ka moo dihlongwa tša setšhaba tše mmalwa di bego di tseneletšwe, di thopetšwe dithoto le go senywa wo šoro.
Tše di akaretša kgwebo ya go laolwa ke mmušo go swana le Ditirelophofo tša Afrika Borwa, lekala la Dikgokagano tša Mmušo le Mekgwa ya Tshedimošo le lekala la Tirelo ya Metšhelo ya Afrika Borwa.
Karolo ye ya pego e fa seswantšho sa go tshwenya kudu sa ka moo dihlongwa tše bohlokwa tša temokrasi di šaeditšwego le go nyatšwa ka maikemišetšo a bosenyi.
Ga se fela palo ye kgolo ya tšhelete ye e utswitšwego, eupša di hlongwa tše di be di sa kgone go dira ka tshwanelo mešomo ya tšona yeo di hlomilwego ka lebaka la yona.
Dikutullo le ditšhišinyo tša Khomišene ya Zondo di tla thuša naga go agaleswa dihlongwa tše le go rweša boikarabelo bao ba nago le maikarabelo.
Re swanetše go khonthiša gore re di šomiša go šireletša dihlongwa gore le ka moso di se ke tša tsoga di thopilwe gape.
Re swanetše go lwa le twantšho efe goba efe le maiteko ka moka a go tekatekiša temokrasi ya rena ya go hwetšwa boima – ge eba maiteko a a tšea sebopego sa bomenemene ka dikgwebong tša go laolwa ke mmušo, go phuhlamiša dietšentshi tša rena tša phethagatšo ya molao, go senya ka boomo mananeokgoparara a rena a ikonomi, goba go hlasela bolokologi le tlhompho ya boahlodi bja rena.
Re nyaka go šireletša Mola otheo wa rena, pušo ya rena ya temokrasi le tshepedišo ya dikgetho go tšwa go mang le mang yoo a nyakago go tekatekiša temokrasi ya rena le go tima batho ba Afrika Borwa tokologo ya bona ye e hweditšwego ka boima.
Go na le mathata a mantši ao re swanetšego go a lebantšha ge re ntše re šogana le go agaleswa le go tsogagape go tšwa dikhuetšong tša leuba la COVID-19.
Bjalo ka ge re dira bjalo, a re tšee maatla le tlhohleletšo go tšwa go boineelo bja go tsenelela go temokrasi ya rena le tumo ya rena ya go swana ya go aga naga yeo e nago le botee, tokologo le tekatekano.
Ke le lakaletša tše botse ka moka mo ngwageng wo ge o ntše o tšwelapele.
A re bolokegeng ka moka ga rena
vukuzenzele unnamed
Naga ya gaborena e theošeditšwe go maemotemošo a bobedi mo magatong a rena a leuba la corona virus .
Se se tlile bjalo ka kimollo go maAfrika Bo rwa ka moka bao ba ilego ba swanela ke go phela ka fase ga dikiletšo tše tiišeleditšwego letsogo dikgweding tše tlhano tša go feta.
Maemo a ke taetšo ya kgatelopele yeo re e dirago go fokotša diphetelo tše diswa le tlalelo dinolofatšing tša rena tša maphelo.
Se sengwe ke gore ye ke kgatelopele ye bohlokwa kudu ge re le gare re kalokana le go thomiša ikonomi ya gaborena ka leswa.
Eupša e sale ka pela gore re ka keteka.
Re sale ka gare ga leuba la go bolaya leo le tšeerego maphelo a 11 000 ka Afrika Borwa e le noši.
Ka diphe telo tšeo di netefaditšwego tša go feta seripa sa milione, re santše re nale palo ya godimodimo ya bohlano ya diphetelo lefaseng.
E bile gape go nale kgonagalo ya go bowa gape ga bolwetši.
Ge eba re nyaka seo se ka re gopotšago gabotse ka bohlokwa ba go ntšha mahlo dinameng, re swanetše go lebelela ditiragalo tše hlagi lego malobanyana dikhilo mithara tše diketeteke kgole le rena go la New Zealand.
Dikgwedi tše tharo go tloga nakong ya ge naga yeo e tsebagaditšwe gore ga e na coronavirus , New Zealand e tswaletše naga ka bophara gapegape.
Le ge e le gore go phulega ga diphetelo tšeo tša moragorago di be di se kaalo, mmušo o ile wa nanoga wa phethagatša gape dikiletšo tša go tswalelwa ga naga.
Dikiletšo tša go swana le tše di ile tša swanela ke go phethagatšwa ka leswa di karolong tše ntši tša Yuropa ge naga ye e itemogela le photo la bobedi la diphetelo.
Maitemogelo a a laetša ka fao dilo di ka fetogago ka lebelo ge go bolelwa ka COVID-19 .
Se ke segopotšo go mang goba mang magareng ga rena yo a ka bego a na le kgopolo ye fošagetšego ya gore re kgauswi le go bona mafelelo a seemo sa mohuta wo se se mpe sa tšhoganyetšo maphelong a bohle.
Go ya nneteng, go nale dika tša go re tlišetša tshepho.
Palo ya diphetelo tše diswa tšeo di netefaditšwego mo Afrika Borwa e tšwelapele go theoga.
Nakong ya ge bolwetši bjo bo nyologetše godimodimo, re be re gatiša diphetelo tše diswa tša go balelwa 12 000 ka letšatši.
Palo ye e theogetše fase go fihla palogare ya go balelwa 5 000 ka letšatši bekeng ya go feta.
Palo ya rena ya bao ba fodilego ke 80%.
Ge naga e theošetšwa go maemotemošo a bbedi, dikiletšo tše ntši ka ditira galo tša leago le tša ikonomi di fedišitšwe.
Eupša se se tsamaišana le kotsi yeo e hlatlogilego ya diphetelo.
Go nyakega gore gabjale re laole kotsi ye le go netefatša gore diphenyo tšeo re di fihleletšego go fihla ka nako ye tša go bea phatlalalo ya leuba le ka fase ga taolo ga di bušetšwe morago.
Kotsi ye kgolokgolo maphelong a setšhaba ka nako ye ke go iketla kudu.
Re a tseba gore gabjale re dumeletšwe go kopana le bagwera le ba malapa a rena, go etela mafelo a boithabišo, go tšea maeto a boiketlo le go nwa mabjala ka diresturenteng, dipareng le ka dithabeneng.
Eupša mmolelwana wa segologolo o re seo o se kgo nago ga go re o se dire.
Batho ba bantši ba go ba le coronavirus ga ba laetše dika tša bolwetši ebile le bona ba kaba ba sa tsebe gore ba fetetšwe.
Ye ke nnete ya se bele ya go se leše di wela ka gobane e ra gore wo mongwe le wo mongwe wa rena a ka be a fetetšwe ka nako ye ebile a ka fetetša ba bangwe e se ka maikemišetšo.
Se se diragala kudu ge go etelwa meloko, kudukudu batšofadi le bao ba nago le malwetši a mangwe ao a bego a le gona mebeleng ya bona ao a ba dirago gore ba be kotsing ya go fetelwa.
Nnete ke gore se se diragala gape ge batho ba e ya diko panong tša sedumedi goba ditiragalong tša setšo.
Lephoto la bobedi la diphe telo leo dinaga tše dingwe tše ntši di itemogetšego lona ke kgonagalo yeo e dulago e le gona le ka mo nageng ya rena.
Le ge e le gore tše ntši tša dikiletšo di fedišitšwe, ga go re gore di ka se boye gape ge go ka direga gore re itemogele tlhatlogo ye kgolo ya diphetelo.
Leuba le ke taba ya lehu le bophelo.
Re swanetše go tlwaela seemo ebile re swanetše go ntšha mahlo dinameng.
Mo matšatšing, dibekeng le dikgweding tše tlago, re swanetše gore ka pejana re lebiše šedi ya rena pholong.
Ikonomi ya rena le setšhaba sa gaborena di tlaišegile kudu.
Ge re le gare re boela ditiragalong tša ikonomi go kgabaganya diintasteri tša go lekana tšohle gotee le mošomo wa go lokiša fao go senyegilego, re nale mai karabelo a gore re se lahlele toulo bjalo ka motho ka noši, bjalo ka bengmešomo, bjalo ka setšhaba, bjalo ka malapa, bjalo ka ditsebi, bjalo ka bašomi le bjalo ka badudi.
Ga gona le ka o tee wa rena yo a nyakago go boela matšatšing a mathomo a dikiletšo tše bogale tša go tswalelwa ga naga.
Re nyaka go gatela pele ka maphelo a rena.
Re nyaka gore bagwera le baratwa ba rena ba dule ba phetše gabotse ebile ba bolokegile.
Bjalo ka setšhaba, a re tšweleng pele go šoma mmogo go netefatša gore re gatela pele.
Go theošetšwa go maemotemošo a bobedi a go tswalelwa ga naga ga go re gore batho ba itirele ka go rata.
Melao ya go šielana sekgala, go apara maseke, dikgobokano tša leago le maeto a boditšhaba e santše e le gona.
Katlego ya rena seemong se e godimo ga bokgoni ba rena ba go latela melao ye beilwego le go netefatša gore re itshwara ka tlhokomelo le ka maikarabelo.
Nako le nako ge re gopola go dira tiragalo ya mohuta ofe goba efe ye sego bohlo kwa, re swanetše go ipotšiša potšišo ye: naa e kaba kotsi ya se ke efe go rena le ba thong ba bangwe?
Fao go nago le kotsi, le ge e kaba ye nnyane ka mokgwa mang, go kaone ge re ka ema ka yona.
A re gateleng pele, bjalo ka mehla, ka tlhokomelo.
A re bolokegeng ka moka ga rena.
NSFAS e phethagatša ditoro tša ka
More Matshediso
Setlamo sa Setšhaba sa Thušo ya Ditšhelete tša Baithuti (NSFAS) se hotše Karabo Mashego (21) mathateng a gagwe a ditšhelete le go mo thuša go fihlelela leano la gagwe la go tšwetša dithuto tša gagwe pele.
Mashego wa go tšwa Sebo keng profenseng ya Gauteng tikologong ya Vaal o bolela gore a ka be a sa kgona go fihlelela ditefo tša dithuto tša gagwe le disenyegelo tše dingwe tša go tsamaišana le dithuto tša ka morago ga marematlou ge nkabe a sa hwetša pasari go tšwa NSFAS.
“Godimo ga mo, tšhelete ya kgwedi ka kgwedi yeo ke e hwetšago go tšwa NSFAS e nkgontšha gore ke ithute le gore ke se robale ka tlala,” a realo.
Mashego ke moithuti wa ngwaga wa boraro dithutong tša gagwe tša lengwalo la degree ya civil engineering kua Yunibesithing ya Pretoria.
“Ditefelo tša thuto di tura ka maatla.
Ka dithuto tšeo ke di kgethilego, nkabe ke saka ka kgona go lefela dikgwedi tše tshela, ke sa bolele ka ngwaga o tee wa dithuto,” a hlaloša Mashego.
Mashego o feditše mare matlou ka 2016 e le moithuti wa go šoma bokaonekaone ka mphatong wa gagwe, eupša o be a hloka tšhelete ya go lefela dithuto tša gagwe.
O ile a atlega dikgopelong tša gagwe tša thekgo ya tšhelete go tšwa NSFAS ka ngwaga wa dithuto wa 2018.
“Se se mphile monyetla wa go dira toro yaka ya go ithutela engineering go ba nnete.
Thuto e kgatha tema ye bohlokwa kudu tlhabo llong yaka ebile e nthuša go gatela pele go tšeo ke ikemišeditšego go di fihlele la.
Go feta mo, e mmatlafatša gore ke maatlafatše batho ba bangwe setšhabeng sa gešo ka gona ke kgathe tema tlhabollong ya ikonomi ya naga ya gaborena,” gwa hlaloša Mashego.
“Ke hlohleletša baswa go dira dikgopelo tša thekgo ya tšhelete tša NSFAS ka gobane go latela toro ya gagwe ga se mahala, go nyakega thekgo ya tšhelete, ebile NSFAS e tla go tšwela mohola,” a realo.
Tona ya Thuto ya Godimo, Saense le Diphetogo, Ngaka Blade Nzimande, o butše dikgopelo tša NSFAS tša 2021, go tloga ka la 3 Phato go fihla ka la 30 Dibatsela 2020.
Baithuti ba go tšwa mae mong ao ba gotšego ka go sokola le bao ba šomago eupša ba rata go tšwetša dithuto tša bona pele ditlha hlong dife goba dife tša mmušo, tša sethekniki le tša thutatiro (TVET), kholetšeng goba yunibesithing, ba ka dira dikgopelo.
Gore o kgone go dira kgope lo ya NSFAS, modirakgopelo o swanetše go ba modudi wa Afrika Borwa a be a tšwe lape ng leo mogolo wa lona ge o kopane wa ngwaga ka moka o se fete R350 000.
Mogolo wo kopanego wa lapa wa ngwaga ka moka go baithuti bao ba nago le bogole ga wa swanela go feta R600 000.
“Mo ngwageng wo wa ditšhelete, NSFAS e thekgi le baithuti ba go feta 700 000, ba 248 242 ba dikholetšeng tša TVET le ba 481 339 ba diyunibesithing (baithuti ka tshedimošo ya boingwadišo).
Ye ke tlha tlogo ya 20% go tloga ngwa ga wo fetilego ge re bapetša tshedimošo ya boingwadišo yeo e amogetšwego ka tšona dikgwedi tšeo ka 2019 ge e bapetšwa le 2020’’ a realo Tona Nzimande.
NSFAS e arabela 40% ya palo ya baithuti bao ba sa ithutela mangwalo a bona a mathomo diyunibesithing le 70% ya dikholetšeng tša TVET.
vKa fao o ka dirago dikgopelo• Badiradikgopelo ba swanetše go etela www.nsfas.org.za ke moka ba kgotle mo go myNSFAS .
Ba swanetše go itirela akhaonto ya NSFAS, ba kgotle mo go APPLY, ba arabe dipotšišo tšeo di tšwelelago skrining le go lokela dito kumente tšeo di nyakegago fao.
Ge ba feditše, ba swanetše go kgotla mo go SUBMIT .
• Morago ga ge ba kgotlile SUBMIT, no moro ya referense ya kgopelo yeo e tla tšwelela mo skrining.
Nomoro yeo ya re ferense e tla romelwa gape mo nomorong ya sellathekeng le atereseng ya imeile yeo modirakgopelo a fanego ka yona.
• Badirakgopelo ba ka šomiša sellathe keng, theipolete goba khomphuthara go dira kgopelo.
Phothale ya NSFAS e nale diphetogo tša go se iše kae go dira gore go be bonolo go e šomiša le gore e bolokege kudu.
• Go badiradikgopelo ba mathomo go nyakega khophi ya bona ya pasa goba sethifikeithi sa matswalo ebile ba swanetše go itirela profaele phothaleng ya NSFAS.
Badiradikgopelo bao ba dirago dikgopelo lekga la bobedi ba swanetše go tsena diakhantong tša bona – gopola, go dumeletšwe fela profaele ye tee ka modirakgopelo.
• Modirakgopelo o swanetše go fana ka tumelelo ya gore tshedimošo ka ga yena e lekolwe ke lekoko la boraro ebile ge a ka se dumele se, a ka se dumelelwe go tšwelapele ka tshepedišo ya kgopelo.
• Ka baka la leuba la coronavirus , go ka se nyakege gore badiradikgopelo ba romele goba ba lokele foromo ya tumelelano.
Legatong la yona, ba tlo kgopelwa gore ba amogele dipeelano tše lego mo foromong ya tumelelano ya gona fao kgopelong, gotee le melawana le dipeelano tša thekgo ya tšhelete.
• Go santše go tla nyakega gore baithuti ba romele ditokumente tša go thekga dikgopelo tša bona (khophi ya modira kgopelo ya Pasa, bohlatse bja mogolo ba motswadi/mohlokomedi wa ngwana, le/goba Anekšara A go badirakgopelo ba go ba le bogole).
Karabo Mashego o ithutela lengwalo la gagwe la degree ya engineering, se se kgonagetše ka baka la NSFAS.
Sephiri sa go gola ga kgwe- bo ya Ngaleka
Hlengiwe Ngobese
Ge Ntombifikile Nga- leka a thoma go bjala merogo ka jarateng
ya gagwe o be a sa tsebe gore ka letšatši le lengwe o tlo ba le kgwebo ya bolemiši ya go rekišetša mabenkele a sele- gae le disekimo tša phepo tša dikolong ditšweletšwa.
Ngaleka (67) o tšwa Kwa- Xolo kua Port Shepstone, Kwa- Zulu-Natal.
O bjala sepenatšhe, kha- betšhe, kherote, ditamati, eiye, dinawa tša swikiri le dipanana.
Kgwebo ya gagwe e thopile sefoka sa motšweletši wa dijo wo mokaonekaone wa 2016 ka Difoka tša Borakgwebopotla- na ba Basadi tša Kgoro ya tša Temo ya KwaZulu-Natal.
Ngaleka o rile ge a thoma go
bjala merogo, o be a nyaka go thuša ba lapa la gagwe gore ba hwetše dijo tše diswa efela lerato la gagwe la mo tsentšha kgwebong.
O thwetše gape le basadi ba selegae ba babedi gore ba šome polaseng.
“Ga bjale ke bjala ditšwele- tšwa tša ka dihektareng tše pedi tša naga efela ga tša le- kana.
Batho ba nyaka merogo ya ka ka gore ga ke šomiše manyora a dikhemikhale.
Ke šomiša mmotedi wa go tšwa mašakeng a dikgomo,” a realo.
Ngaleka o re o thomile go ba le lerato la tša bolemiši e sa le morutiši Sekolong sa Phorae- mari sa Gcilima.
“Ke be ke eya mašemong ge ke boa sekolong.
Ke be ke na
Yolisa o a atlega ka mošo- mo wa gagwe wa dipheta
Dale Hes
LERATO LA boitlhamelo le dirile gore Fuma a hlame kgwebo ya gagwe yeo e atlegago.
Yolisa Fuma o sepetše leeto le boima, go thoma nakong ya ge
a be a phelela khumanegong kua Kapa Bohlabela, go fihle- la a utulla lerato go tša bokga- bo le tiroatla gomme bjale o swara diwekešopo go abela basadi ba gose šome mabo- kgoni a gagwe.
Fuma o belegwe lekhei- šeneng la ka ntle ga Queen- stown kua Kapa Bohlabela, a dula ka ntlong le maloko a lapa a 15.
“Ba lapa la gešo ba be ba se na tšhelete ye e lekanego go nkiša sekolong.
Ke ile ka swanela go hwetša tsela ya go itirela ditse- no ka ge ke be ke se ka ya se- kolong,” a realo Fuma.
O feditše nako ye ntši a ithuta koraša gomme morago a ya go dula le sesi wa gagwe Motse Kapa.
Ke mo Fuma a ilego a ithuta go dira dipheta, gomme a hudugela Mbekweni kua Paarl go nyaka mafulo a
matala.
“Go be go na le batho ba bantši bao ba bego ba botšiša ka ga dipheta.
Gomme ke ile ka lebelela ditšweletšwa tša dipheta tše mmalwa, ka di aroganya kgato-ka-kgato go bona gore di dirilwe bjang.
Ka morago ke ile ka ithuta go dira ditšweletšwa tša ka gomme ka thoma go di rekiša Ikwezi Centre kua Paarl,” a realo.
Fuma e be e le yo mongwe
wa batšweletši ba tiroatla ba baswa ba 20 ba go kgethwa ke Masepala wa Selegae wa Drakenstein le Mokgatlo wa tša Boeti wa Selegae wa Drak- enstein (DLTA), go yo tsenela lenaneo la tlhahlo la matšatši a mane la go abiwa ke Craft and Design Institute (CDI).
Lenaneo le rutile batšeakaro-
lo go tšweletša mehlala ya ditšweletšwa tša go amana le mmaraka tšeo di tlogo thuša badira-tiroatla gore ba thome dikgwebo tša bona.
“Wekešopong re rutilwe go thoma mananeo a rena a di-
kgwebo.
Ke leboga monyetla wo kudu ka ge ke tla kgona go godiša kgwebo ya ka,” Fuma a hlaloša.
Ditšweletšwa tša gagwe tša dipheta le koroša ga bjale di rekilwe ke bareki ba kgole ba Germany le Sweden.
“Go be go e ba boima ka dinako tše dingwe, efela ka thekgo ya CDI le masepala ke ile ka kgona go thoma go dira tšhelete le go hlokomela bana ba ka ba bane.
Ditoro tša ka tše dintši ke a di fihlelela,” a realo Fuma.
Yolisa o ile a tšea sephetho sa
go fetišetša tsebo ya gagwe le mabokgoni go basadi ba gose šome tikologong ya gabo gore le bona ba thome go itirela ditseno tše ba di hlokago go hlokomela ba malapa a bona.
“Ga bjale ke ruta le go tlhahla basadi ba bangwe ba bararo ba go hloka mošomo ka ntlong ya ka.
Ke holofela gore ke tla kgona go ba thwala kgwebong ya ka e se kgale,” a realo Fuma.
A re beng ngatana e tee re lwe le COVID-19
vukuzenzele unnamed
Lefase ka moka le aparetšwe ke leuba la coronavirus , yeo e phatlalalago ka lebelo.
Moriana wa go e thibela ga sešo o eba gona.
Lefaseng ka bophara go na le batho ba go feta 3.4 milione bao ba fetetšwego ke leuba le, mola ba go feta 240 000 ba šetše ba hlokofetše.
Tše ke nako tše boima e le ruri.
Ge maemo a masetlapelo a se no goeletšwa dibeke tše tshela tšeo di fetilego, Afrika Borwa e be e na le feela diphetetšo tše 61 tše netefaditšwego tša coronavirus .
Le ge palo yeo ya diphetetšo e be e le fase, ditsebi, gape le ge go lebelelwa maemo ao a bonalago dinageng tša boditšhabatšhaba, di boletše gore diphetetšo di tlo golela godimo kudu.
Ke ka fao ke bo-letšego gore diphetho tše thata di hloka go tšewa.
Diphetho tšeo – tšeo di aka-retšago go tswalelwa ga naga ka bophara, gape le go tswalelwa ga mellwane – di bontšhitše di šoma gabotse go dira gore bolwetši bjo bo phatlalale ka go nanya.
Se se kgonegile ka ge bontši bja maAfrika Borwa ba latetše melao ya go tswalelwa ga naga, ba phethagaditše boipeelothoko ebile ba apara dimaseke.
Ke tloga ke le bethela matsogo mo tabeng ka ge le kgonne go beela mabaka a lena thoko.
Go fihla ka wo motsotso go lebeletšwe bolwetši bjo, dinaga tše dingwe di bile le diphetetšo tše ntši go feta rena.
Gabjale – elego matšatši a 46 esale go tloga mola go bago le phetetšo ya bo-100, re na le diphetetšo tše 6,783 tšeo di netefaditšwego.
Italy, yeo e nago le palo ya batho ya go lekana le ya rena, e be e šetše e na le diphetetšo tša go feta 140 000, mola United States yona e be e šetše e na le tšeo di ka bago 700 000 tšeo di netefaditšwego ge e fihla letšatšing la bo-46.
Eupša se ga se re gore kotsi e fetile.
Ga sešo re fihla nhlo-rwaneng ya diphetetšo ka Afrika Borwa.
Tša mahlale di bontšha gore diphetetšo di tlo tšwela pele go oketšega ka lebelo mo dikgweding di se kae tše di tlago.
Le ge go le bjalo, lebelo la ka fao leuba le le kekago ka gona, gape le palo ya batho bao ba feleletšago ba fetetšwe, di tla laolwa ke seo re se dirago gona-bjale.
Ke ka fao go fefolwa ga go tswalelwa ga naga go swanetše go dirwa gannyane-gannyane le gona ka tlhokomelo.
Ke ka lona lebaka melawana e mentši e hlokago go tšwetšwa pele le gore go bohlokwa kudu gore batho ba e latele.
Ke tloga ke kwešiša gabotse dipelaelo tšeo bontši bja batho ba gaborena ba nago le tšona mabapi le ka fao melawana ye e tshwenyanago le go gatakela ditokelo tša bona.
Empa se se se hloka go dirwa.
Nepokgolo ya rena ke go boloka maphelo.
Boipeelothoko le tlhokomelo ye maleba ya tša maphelo e sa le magato a rena a boitšhireletšo mo bothateng bjo.
Se ke sona se dirilego gore re tle ka melawana mo legatong la bone la go lwa le leuba le.
Diphetho tša rena di ithekgile ka bohlatse bjoo bo bonalago, tshedimošo go tšwa go tša mahlale le ikonomi gape le ka fao go šongwago ka gona maemong a boditšhabatšhaba.
Ka kahlolong ya 1995 ya Kgorotsheko ya Molaotheo, yeo e fedišitšego kotlo ya lehu, Moahlodimogolo Arthur Chaskalson o ngwadile gore: “Ditokelo tša go phela le go ba le seriti ke tšona tše bohlo-kwahlokwa go feta ditokelo ka moka tša botho, gomme ebile ke mothopo wa ditokelo ka moka tša batho.
Ka go ikgafela go ba setšhaba seo se theilwego ka-mogelong ya ditokelo tša botho, re hloka go phagamiša ditokelo tše tše pedi go feta tše dingwe.”Melawana yeo re tlilego ka yona e hlamilwe boikgafong bja go bea bophelo le seriti sa batho pele, elego tšeo di hla-lošago – mo mabakeng a boi-maima – dikiletšo tša nakwana ditokelong tše dingwe tše bjalo ka ditokelo tša mosepelo le tša dikamano.
Afrika Borwa e dira se go no swana le dinaga tše dingwe tše ntši.
Palo yeo e ka bago tee-hlanong ya batho lefaseng e phethagatša boipeelothoko goba go tswale-lwa ga naga ka bophara, gomme palo ye e gola ka lebelo ka baka la diphetetšo tšeo di golelago godimo.
Se se akaretša dinaga tšeo di nago le batho ba bantši kudu go feta ya gaborena, tše bjalo ka India yeo e nago le batho ba 1.5 bilione.
Dinaga tše ntšinyana di tlile ka dinako tša kgaotšo ya mosepelo tše bjalo ka tšeo di phetha-gatšwago ka mo gae.
Dikgaotšo tša mosepelo di a dirwa ka di-nageng tše ntšinyana.
Ka UK le ka motsemošate wa France , elego Paris , go itšhidullela ka ntle ga legae go beetšwe diiri tše itseng gape le mellwane ya gore motho a itšhidullele bokgole bjo bokaakang.
Mekgwa ya taolo le thibelo ya go swana le ya gaborena e a di-rega ka dinageng tše ntšinyana.
Go fa mohlala, go rekišwa ga bjala nakong ya go tswalelwa ga naga go fokoditšwe goba go ileditšwe ka ditikologong tše ntšinyana, ebile go gongwe di dirwa ke mebušo ya selegae, go swana le dikarolo tše di-ngwe tša Mexico , Hong Kong le Greenland , tšeo kgweding yeo e fetilego di tlilego ka kiletšo ya thekišo ya bjala nakong ya go tswalelwa ga naga go fokotša phetetšo gape le ‘go thibela dikgaruru kgahlanong le basadi le bana.’Go bile le ditšhišinyo tše ntši tša setšhaba mabapi le sephetho sa mmušo sa go oketša kiletšo ya thekišo ya motšoko ge go tse-nwa legatong la bone.
Sephetho sa go swana le se se swanetše go no tsoša lešata, empa taba ya gore batho ba nagane gore Ditona, goba Mopresidente, ba dira le go bolela seo ba se ratago mo tabeng ye, ga se yona.
Ka la 23 Mopitlo ke begile gore thekišo ya motšoko e tla dumelelwa mo nakong ya lega-to la bone.
Se se be se ithekgile ka kakanyo ya Lekgotlataelo la Bosetšhaba ka ga Coronavirus (NCCC), gape se bego se le ka gare ga seakanywa sa sengwa-lwa seo se phatlaladitšwego gore batho ba fe dikakanyo tša bona.
Morago ga tekolo le dipole-dišano, NCCC e ile ya bušetša sephetho sa yona sa mabapi le motšoko morago.
Ka fao, mela-wana yeo e tsebagaditšwego ke Kabinete gomme ya begwa ke Tona Nkosazana Dlamini-Zuma ka la 29 Mopitlo e ile ya oketša nako ya kiletšo ya motšoko.
Se e bile sephetho seo se tlilego ka sehlopha, gomme bobedi pego ya ka le ya Tona di dirilwe legatong la, ebile di laetšwe ke, sehlopha seo ke se etilego pele.
Molawana wo mongwe le wo mongwe woo re tlilego ka wona o lekotšwe ka tlhokomelo.
Ge re le gare re lekola melawana ye, re be re boledišana le ditse-bi tša maphelo, batho go tšwa mafelong a go fapafapana, gape le go tšwa diintasetering tša go fapafapana.
Re hlahlwa ke mekgatlo ya boditšhabatšhaba le maitemogelo a dinaga tše dingwe.
Nnete ke gore re phela ma-bakeng ao re sa a tlwaelago.
Go sa na le pelaelo e kgolo maba-pi le tlholego ya leuba le yeo botšwelo bja yona bo sa tsebe-go ke motho.
Go kaone go dira diphošo re hlokometše go na le gore re tle re itshole ka moso ka baka la diphetho tša bjale.
Le ge go na le dikakanyo tša go fapafapana mabapi le diphetho tše dingwe tšeo re di tšeerego – gomme mo ma-bakeng a mangwe di ena gape le dikgopolo tša go fapafapa-na – mmušo o leka ka maatla go šoma ka mokgwa woo o tšwetšago pele ditokelo tša go phela tša batho ka moka ba gaborena.Go theeletša batho ba ga-borena le dipelaelo tša bona mo nakong ye go bile ntlha ye bohlokwahlokwa ya ka fao rena re le mmušo re kgonnego go laola leuba le.
Re tšwela pele go theeletša dipelaelo tša batho ba gaborena gomme re ikemišeditše go dira ditokišo tšeo di dirago gore dipelaelo tša batho mabapi le dihlotlo tšeo ba lebaganego natšo di sepelelane le go boloka maphelo.
Mo nakong ye ye boima, ma-atla a rena ka seboka a swanetše a lebišwe polokegong ya tša ma-phelo le bophelo, le gore kabo ya dijo, meetse, tlhokomelo ya tša maphelo, tšhireletšego ya tša leago le thekgo ya tša leago di se šitišwe.
Mo mabakeng a a moswana-noši, re le mmušo, re le batho ebile re le setšhaba, ka nako tše dingwe re tlo fela re dira diphošo.
Ge diphošo tše di ka direga, re tla di lokiša.
Efela re swanetše re gatele pele, re se gakanege goba ra fela maatla.
Seemo se re ikhumanago ka go sona se hloka kgotlelelo le bopelotelele.
Se hloka kwano le tshephano gare ga gago bjalo ka modudi, le mmušo wa geno, le magareng ga bobedi mmušo le wena.
Tlhahlo ya kgato ka kgato mabapi le go šomiša maseke wa sefahlego
vukuzenzele unnamed
Kgoro ya Bo-setšhaba ya Maphelo e eletša motho mang le mang mo Afrika Bo-rwa go apara maseke wa go dirwa ka lešela (woo gape o tsebegago ka gore ke maseke woo esego wa kalafo) ge a le gare ga batho.
Banamedi ba dithekisi le ba dinamelwa tše dingwe tša bohle, gape le batho bao ba fetšago nako ye ntši ba le mafelong ao eleng gore go boima go emela kgole le batho ba bangwe, ba swanetše go apara dimase-ke tša lešela.
Mohola wo mogolo go bohle ba aparago maseke wo ke go fokotša bontši bja Coronavirus (COVID-19) yeo e gohlolwago ke bao e ba fetetšego, gomme seo se napa se fokotša go phatlala-la ga gona ka marothinyana a ge motho a gohlola.
Bjale ka ge batho ba bangwe bao ba nago le Coronavi-rus ba se na dika goba ba sa tsebe gore ba fetetšwe, motho yo mongwe le yo mongwe o swanetše go apara maseke wa sefahlego.
Bohlokwa bja maseke wa lešela mabapi le go hema moya wa go hlweka Dimaseke tša lešela go ele-tšwa gore di aparwe bjalo ka karolo ya go hema moya wa go hlweka goba bjalo ka setlwaedi se akaretšago go gohlolela le go ethimolela ka sejabaneng seo se ko-bilwego goba ka gare ga thišu.
Maseke o swanetše go khupetša nko le molomo ka botlalo.
Maseke ga se wa swanela go gogelwa tlase ge o bolela, o gohlola goba o ethimola.Go bohlokwa kudu gore dimaseke tša lešela di šomišwe ka maleba.
Tšhomišo ye fošagetšego e ka dira gore badiriši ba ipee kotsing ya go phatlalatša COVID-19 .
Le ge o apere maseke, o swanetše gore:
• o hlape diatla • o bule sekgoba gare ga gago le ba bangwe • o gopole go ethimolela le go gohlolela ka sejaba neng• o efoge go kgoma mahlo, nko le molomo wa gago ka diatla tšeo di sa hlwe kago.
Batho setšhabeng ga ba swanela go šomiša di-maseke tša go hema tša go šomišwa ke dingaka goba tšeo di tsebegago ka la N-95 gobane tšona di beetšwe feela bašomedi ba tša ma-phelo le batho ba bangwe ba go šoma ka tša maphelo .
vMopitlo 2020 Kgatišo 2Ka moo o ka swarago maseke wa gago wa lešela ka gona 1.
Šomiša feela maseke woo o hlatswitšwego ebile o aenilwe.2.
Hlapa diatla pele o apara maseke.3.
Lebantšha lehlakore la maleba la maseke le sefahlego sa gago, gomme o netefatše gore o khu-petša nko le molomo gabotse.
4.
Bofa dithapo tša maseke ka morago ga hlogo ya gago, goba ge e le gore maseke wa gago o bofa ka direkere, netefatša gore di ngange-gile.
5.
Netefatša gore maseke o go leka-na gabotse.
O sokološe go fihlela o go lekana bokaone.
O se ke wa kgoma karolo ya go khupetša nko le molomo.
6.
Ge o se no apara maseke, O SE KE WA KGOMA SEFAHLEGO SA GAGO go fihla ge o o apola.
7.
Ge o apola maseke, bofolla mahu-to, gomme o phuthe maseke ka tlhokomelo, o o hlanole, o o sware ka dithapo/direkere gomme o o lokele ka sedirišweng seo eleng gore se šoma feela go hlatswetša maseke.
8.
Hlapa diatla gabotse o be o di phu-mole pele o ka dira se sengwe.
9.
Motho yo mongwe le yo mongwe o swanetše a be le bonnyane dimaseke tše pedi gore a kgone gore ge maseke wo mongwe o hlatswitšwe a be le wo mongwe woo a ka o aparago.
10.
Dimaseke di swanetše di hlatswi-we ka meetse a go fiša a go ba le sesepe, di tlošeletšwe gabotse di be di aeniwe.
Bohlokwa bja go bula sekgoba gare ga gago le ba bangwe Ge re le gare re elwa le baerase ya go fetela batho ka bontši ya COVID-19, go bula sekgoba gare ga gago le ba bangwe go bohlokwa kudu go re thuša go fokotša go phatlalala ga bolwetši bjo go kgabaganya naga.
Go bula sekgoba gare ga gago le ba bangwe go ra go bula sekgoba seo se bolokegilego sa dimithara tšeo e ka bago tše pedi gare ga gago le batho ba bangwe gore o fokotše phetetšo ya COVID-19 .
Mokgwa wo o bohlokwa kudu ka ge re sa le ka gare ga kotsi ya leuba la Coronavirus moo elego gore baerase ye e phatlalala go tloga mothong go ya go yo mongwe ge motho yo a fetetšwego a gaša marothinyana ka go ethimola, go gohlola goba go bolela.
Go phethagatšwa ga go bula sekgoba gare ga gago le ba bangwe le go tswalelwa ga naga ka Afrika Borwa go bohlokwa phokotšong ya go keka ga bolwetši, elego seo se bontšhwago ke palo yeo e fokotšegago ya batho bao ba fetetšwego.
Tshedimošo ye e tšwa go ba Kgoro ya Maphelo.
Baetapele ba setšo ba bohlokwa dikgatong tša go tsošološa ikonomi
Vukuzenzele Unnamed
Dikgweding tše mmalwa tša go feta, re ile ra swanelwa ke go felesetša marena a rena a mabedi a go hlomphega kudu mo nageng ao a ilego badimong.
Malobanyana mo, mo rafe wa maZulu o robaditše kgošikgolo ya bona Goodwill Zwelithini ka Bhekuzulo yo a bušitšego morafe wa gagwe sebaka sa dinyaga tše 50.
Ka Pherekgong morafe wa Bape di o bolokile kgošikgolo Thu lare Thulare wa boraro, yo a hlokofetšego ka morago ga ngwaga wa go hlomamišwa.
Ka go hlokofala ga bona, re lobile dinkgwete tša go re bolokela bohwa bja merafe ya rena, le go hlompha meetlo ya histori ya merafe ya bona.
Ka yona nako yeo, ba be ba bapala karolo ye bohlokwa tšwelopeleng ya magaeng, gape ba be ba ikgafetše go sepediša mananeo a go phagamiša maemo a ditla bakelo tša batho ba bona.
Nakong ya go thomišwa ga temokrasi ka nageng ka 1994, mmušo o moswa o be o bea pele taba ya go bušeletša se riti le tlhompho ya baetapele ba setšo le go netefatša gore melao ye e laolago merero ya setšo le meetlo e tsamaelana le Molaotheo wa naga.
Sethego sa boeteledipele bja setšo se tšwela pele go raloka karolo ye bohlokwa maphelong a dimilione tša batho nageng ya rena, kudu kudu magaeng.
Baeteledipele ba setšo ba thekga le go tliša tšwelopele ditikologong tša bona.
Malobanyana ke bile le monyetla wa go tšea karolo go dingangišano nakong ya ge go bulwa Palamente ya Baeteledipele ba Setšo moo go bego go boledišanwa ka ditaba tša bohlokwa tšeo naga e lebanego le tšona gonabjale.
Seo se bego se thabiša le go feta ngangišanong yeo e be e le go bona gore le bae teledipele ba setšo ba tshwe nyegile kudu ka maemo a boima a ikonomi ya rena e bile ba bontšha phišagalelo ya go kgatha tema go rarolla bontši bja mathata le bohloki mafelong ao ba a bušago.
Kgale ke bolela gore go tsoga ga ikonomi ya rena gare ga hlobaboroko ya kokwanahloko ya kho rona e swanetše go ba ma gato a ka moka ga rena re a kopanetšego le gore a gona motho yo a swanwetšego go tlogelwa morago.
Katlego ya go diragatša Leano la Peakanyoleswa le Tsošološo ya Ikonomi (ERRP) ga se ya swanelwa go ba mošomo wo o dirwago fela ke mmušo, borakgwebo le bašomi, eupša ke mošomo wo o swanetšego go phethwa gape le ke baeteledipele ba setšo le mekgahlo ye mengwe ya setšhaba.
Maikutlo ao a hlageletšego gantši a go fediša go llela mmušong a bontšha gore bae teledipele ba setšo ga ba rate go dula ba phuthile matsogo gomme ba thabela taba ya dimphiwafela tša mmušo goba gona gore ditšhaba tša bona di dule di kgopela thušo ye nngwe le ye nngwe ya ditšhelete mmušong.
Ba nyaka go fiwa thekgo yeo ba e hlokago, ba fiwe tlhahlo le seemo seo se tla ba kgontšhago go dumelela setšhaba sa magaeng go ike mela.
Ba nyaka go fediša pha rologanyo yeo e lego gona magareng ga metsemagae le metsesetoropo ge go etla ta beng ya go hwetša ditirelo tša mmušo le dithušo makaleng a poraebete.
Seo ba nyakago go bona se diragala ke go bona tikologo ya magaeng e kgatha tema ditiragalong tša ikonomi, diintastering le go tšweletša menyetla ya mešomo.
Se se diragatša mošomo wa Mo kgwa wa Tlhabollo ya Dilete (DDM), wo o thakgotšwego ka 2019.
Baeteledipele ba setšo ba maemong a botse go kgonthišiša gore merero ye ya tlhabollo ya dilete e diragatšwa botse le go thuša ditšhaba mo dinyakweng tša bona tša metse ya magaeng.
Bjale ka ge morero wa DDM o thekga mananeo a tlhabollo ya metseselegae ao a kga thago tema dinyakweng tša badudi, bokgoning bja bona le mo menyetleng yeo e lego gona dikarolong tše itšego, baeteledipele ba setšo le bona ba itiretše merero ya bona yeo e šetšego e gatetše pele ya go hlabolla ikonomi ya mafelo ao ba bušago.
Ba hlamile Leano le Legolo la Tlhohleletšo ya Dipeeletšo Metseng ya Magae, leo le thakgotšwego kgweding ya go feta gola Leboa Bodikela.
Go thabiša kudu gore bae teledipele ba setšo ba kopane go thekga leano le e bile ba nyaka go thušana le mebušo metseng ya bona go netefatša gore leano le le a atlega.
Nakong ya ngangišano Ntlokgolong ya Bosetšhaba ya Baeteledipele ba Setšo go akantšwe gore dintlha tše dikgolo tšeo di tla di rago gore Leano le Legolo la Tlhohleletšo ya Dipeeletšo mo Metseng ya Magae le atlege ke go hlohleletša gore mafapha a setšo a hlahlwe, a tiišwe maatla le go thwalelwa bašomi ba go ba le bokgoni.
Bontši bja batšea karolo ba hlalošitše maano a bona a ikonomi ao a šetšego a gatetše pele ka dithulaganyo.
Ona ke a diporojeke tša temo go ya go a dinyakwa tša dimela le diphoofolo le a methopo yeo e mpšhafaditšwego ya mohlagase.
Seo se bego se le molaleng ke gore baeteledipele ba setšo ba kwešiša gore dikgwebo tša magaeng di swanetše di šome gabotse le go re di kgathe tema ikonoming ya naga ya rena, di swanelwa go šoma ka tsela ya seprofešenale, go sa lebelelwe gore ke tše di nnyane, tša magareng, tše di godilego goba tša matšema.
Baeteledipele ba setšo bao ba boletšego ba bontšhitše diponelopele tša bona tša go ‘tliša tšwelopele’, bao ba ipo nago e se fela bahlokomedi ba bohwa gomme ba ipona gape e le baotledi ba tšwelopele le kgodišo ya ikonomi.
Ba hlagišitše diporojeke tše mmalwa le menyetla ya ikonomi yeo e tlilego go tliša mešomo le go fetola bophelo bja magaeng.
Baeteledipele ba setšo ba ikemišeditše go kgatha tema mananeong a peakanyo leswa ya naga.
Go tloga ka ngwaga wa 2018, baetele dipele ba setšo ba fane ka dihekethara tše 1 500 000 gore di šomišetšwe mananeo a go tliša tlhabollogo, mme re tshepa gore nakong yeo e tlago a tla fana ka naga ye nngwe.
Go tšweletša leano la go tia le go swarelela morerong wo, re kwane gore re tla swara Kopano ya Mopresitente ya Ditaba tša Dinaga ngwaga wo o tlago.
Kopanong ye go tla boledišanwa ka ditaba tša go bušetšwa dinaga le seabe seo se tla bago gona ka lebaka la ditaba tše ge go etla mo dina geng tša setšhaba, tšeo bontši bja tšona bo hwetšwago tiko logong ya magaeng.
Segalo sa ngangišanong ya Ntlokgolo se bontšhitše gore go tsošološa ikonomi ke selo sa bohlokwa kudu.
Ka seatleng se sengwe, se e be e le sešupo sa gore baetele dipele ba setšo ba thabela go ba karolo ya tsošološo ya iko nomi ka go šomiša mahlale le maano a bona.
Sa bohlokwa kudu ke gore seo baeteledipele ba setšo ba se dirago gona bjale se tla ba mohola setšhabeng sa bona le melokong ye e tlago.
Ge re šoma mmogo bjalo ka naga go aga leswa ikonomi ya naga ya rena, re tla tšwelapele go thekgwa ke setheo sa baeteledipele ba setšo, seo e lego karolo ya bohlokwa maphelong a rena nakong ye e fetilego, maphelo a rena a lehono le a nako yeo e tlago.
Thuša go phološa maphelo
Allison Cooper
Ba Sunflower Fund, ba ipiletša go Ma Afrika Borwa ka moka go tshegetša leano la bona la go neelana ka ma sole a madi go ya ka merafe gore ba phološe maphelo a banaGo ya ka Palesa Mokomele, hlogo ya papatšo le dikgoka ganyo ya Sunflower Fund, ke balwetši ba dikete bao ba hwetšwago ba e na le malwetši a go amana le madi ngwaga ka ngwaga.
Mengwageng ya go feta, bolwetši bjo bo be bo bolaya.
Lehono seo ga se sa direga gobane molwetši o tsentšhwa masole a madi ao a sa foko lego go thuša a gage ao a fokolago.
Ka manyami go boima go hwetša motho yo a nago le masole a madi a swanago le a gago, gomme se se dira gore go be boima gore bontši ba balwetši ba hwetše kalafi.
“Balwetši ba mmala ba hloka mahlatse ka lebaka la nomoro ya go ba fase ya baabi bao ba ingwadišitšego go tšwa go setšhaba sa bathobaso, bathommala le maIndia,” a realo Mokomele.
Monyetla wa bobedi wa bopheloBophelo ba Zyaan Makda wa dinyaga tše 19 bo ile bja fetoga ge ka ngwaga wa 2007 a hwetša gore o na le bolwetši bja heterozygote haemoglo binopathy , e lego bolwetši bja madi bja go ba kotsi bja go se alafege.
Go re a phologe o be a hloka go hwetša moabi wa masole a madi a go swana le a gagwe, eupša wa go swana le yena ga se a hwetšagala.
Ka gona, o ile a swanelwa ke go tšhelwa madi nako le nako morago ga dibeke tše pedi.
"Ditšhika tša ka tša matso gong di ile tša emiša go šoma gomme ka swanelwa ke go lokelwa phote kgareng ya ka.
Ke ile ka itemogela molapo kgafetša kgafetša, ka ntšhwa santlhoko le letlapana la nyooko le go swarwa ke bolwetši bja kgolokgolo yeo e sa šomego gabotse.
Ke be ke phela ke lofile sekolong ka lebaka la kalafo e bile ke be ke sa tšee karolo go tša dipapadi.
Go phela nako ye telele ka sepetlele go be go le boima, “a realo.
Bolwetši bja Makda bo ile ba mo dira gore a lahlegelwe ke kgopolo le go swarwa ke bolwetši bja go idibala gomme o ile a swanelwa ke go fetša mengwaga ye me raro a sa ye sekolong.
Le ge a be a le ka gare ga ditšhitišo tše, ga se a ka a felelwa ke tshepo.
Mafelelong Makda o ile a hwetša moabi wa masole a madi a go swana le a gagwe, eupša seo se be se sa re gore mathata a gagwe a fedile.
O ile a swanelwa ke go dira kalafo ya bobui bja bjoko go tloša lebadi bjokong bja gagwe.
“Gonabjale ke na le mengwaga ye meraro ke tsentšhitšwe masole a madi gomme ke phela bophelo bjoo ke se a kago ka nagana gore nka bo phela, ke leboga ditiro tša setho le botho tša moabi wa masole a madi a go swana le a ka wa Mojeremane”.
Eba Tshepo ya motho yo mongweNaledi Senamela yoo a nago le mengwaga ye 14 o hweditšwe a e na le bolwetši bja leukaemia (kankere ya madi) ka kgwedi ya Mopitlo ngwageng wa 2020.
O tsene palong ya balwetši ba bantši ba letetšego go hwetša baabi bao ba nago le masole a madi a go swana le a bona.
Sa le ke lwala, ga ke sa kgona go diragatša gabotse ka sekolong.
Ga ke sa kgona go kgatha tema dipapading goba go dira dilo tšeo ke bego ke di rata,” a realo Senamela, yoo a nyakago go ba ngaka.
Bao ba ratago go ba baabi ba go ba magareng ga mengwa ga ye 18-55 ba ka thuša Se namela le ba bangwe ba bantši bao ba hlokago baabi ka go ingwadiša go wepo saete ya Sunflower Fund.
Seo se hlokagalago fela ke semoni sa khothone le me tsotso ye mennyane ya nako ya gago.
Kgopela khiti ya semoni go tšwa go Sunflower Fund ka go etela www.sunflowerfund.org goba o leletše 0800 12 10 82.
Re maAfrika Borwa rena.
vMmogo re ka lwantšhana le leuba la COVID-19
vukuzenzele unnamed
Lefase le bohlokong bja tšhoganetšo ya tša maphelo a setšhaba mo seemong seo elego gore ga sa ka sa bonwa mo nakong ya go feta ngwagakgolo.
Go keka ga twatši ya corona, yeo e hlolago bolwetši bjoo bo tsebegago ka la COVID-19, go tloga go diragetše le go phatlalala ka bjako, gomme gabjale bo goeleditšwe bjalo ka bolwetši bja lefase.Twatši ye ga e tsebe lefelo goba mellwane, e fetetše bana le bagolo, gomme e golela pele ka go swana ka dinageng tšeo di hlabologilego le tšeo di hlabologago.
Bjale ka ge tekolo le teko di dirwa go tsenelela, palo ya diphetetšo e letetšwe go golela godimo.
Ke sa tšwa go goeletša seemo sa masetlapelo sa bosetšhaba, elego mokgwa woo o tlo lwantšhanago le bošoro bja kotsi ye go batho ba borena, go setšhaba sa borena le go ikonomi ya rena.
Se se tla re kgontšha go ba le mokgwataolo wa masetlapelo woo o logagantšwego ebile o kgokaganego gape le go hlama ditsela tša ka pejana ebile tšeo di phethagetšego tša tšhoganetšo.Twatši ye e tlo tshwenya kudu, gomme moreromogolo wa rena ke go hlokomela maphelo le boitekanelo bja maAfrika Borwa kamoka.
Re swanetše gape re bolele le ka go wa ga ikonomi, elego selo seo re ka se se efogego.
Re swanetše re letele go fokotšega ga diromelwantle, go fokotšega ga baeng ka nageng gape le seemo se mpe tšweletšong, tshepedišong ya dikgwebo le tlhamong ya mešomo.
Kabinete e gare e feleletša lenaneo la ditharollo go fokotša seabe seo se letetšwego sa COVID-19 go ikonomi ya rena.
Se se dirwa ka dipoledišano le ditheo tša kgwebo, tša mešomo mmogo le tše dingwe tšeo di amegago.
Louis Pasteur o kile a re lehumo le tšwela mohola mogopolo woo o itokišitšego.Afrika Borwa e itokišitše, gomme e bile bjalo nako e teletšana.
E sa le mola go phulega ga bolwetši go begwago la mathomo, re ile ra tla ka mekgwa ya go lekola le go laola.
Karabelo ya rena ya bosetšhaba e sepetšwa ke Komiti ya Ditona (IMC) yeo e etilwego pele ka bokgwari ke Tona ya Tša Maphelo, Ngaka Zweli Mkhize.Mokgwa woo ka wona IMC le dihlopha tša thekgo di arabetšego tšhoganetšo ye, e bile wa bokgwari gape woo o thobago pelo, kudu mo go thušeng go fokotša letšhogo setšhabeng.Ke tla be ke le bodulasetulong bja Lekgotla la Ditaelo la Bosetšhaba go kgokaganya makala kamoka a dikarabelo tša bosetšhaba.Afrika Borwa e na le rekoto e botse ya go kgona go laola ditšhoganetšo tša maphelo a setšhaba.
Re na le tsebo, didirišwa le bokgoni.
Boramahlale le ditsebi tša malwetši tša borena ke ba maemo a godimo.
Re tlile ka setlamo sa mekgwa ya tšhoganetšo, gomme re tlo fana ka mašeleng go thekga phethagatšo ya yona.
Yona e akaretša dikiletšo tša baeng ba go tšwa dinageng tšeo di amilwego kudu; diteko tša kgapeletšo, go ipeela kgakala goba go beelwa kgakala ga maAfrika Borwa ao a tšwago dinageng tšeo; gape le go matlafatša tlhokomelo, tekolo le diteko mo mafelong ao go tsenwago ka ona ka Repabliki.
Go ipeela kgole le batho go bohlokwa ge eba re nyaka go kgona go laola go keka ga COVID-19.
Dikopano tša batho ba go feta 100 di ileditšwe, gomme le meketeko ya matšatši a bosetšhaba e phumotšwe.
Go etela dikgolego go kgaoditšwe matšatši a 30 go tloga gonabjale.
Maeto a boditšhabatšhaba ao esego a bohlokwa a bahlankedi ba mmušo a ileditšwe gomme maeto ao esego a bohlokwa a ka gare ga naga a hloka go fokotšwa.
Mafelo a go tsena ka nageng a 35 a naga mmogo le a mabedi a lewatleng a tla tswalelwa, gomme le dikolo di tla tswalelwa ka di 18 Hlakola go fihla ka morago ga Paseka.
E se kgale re tla tla ka ditharollo tša mabapi le diyunibesithi le dikholetšhe.
Kgwedi yeo e tlago e tla be e le Paseka, e lego lebaka leo le kgethegilego go ditumelo tša go fapana, gape ebile e le nako yeo ka yona ditirelo le dikopano tše dikgolo di diragalago.
Batho ba ditumelo tšeo di fapanego ba swanetše ba tšee sephetho go lebeletšwe dikgahlegelo tša maphelo a diphuthego tša bona le a naga ka bophara.
Taolo ya bohlweki e swanetše go matlafatšwa makaleng ka moka.
Modudi yo mongwe le yo mongwe o swanetše a rwale maikarabelo a polokego ya gagwe ka go latela mekgwa ye bjalo ka go hlapa diatla ka sesepe goba go šomiša sebolayaditwatši sa diatla gape le go khupetša nko goba molomo ka thišu goba ka go koba sejabana ge a gohlola goba a ethimola.
Bjalo ka karolo ya maitekelo a rena a bosetšhaba, Lefapha la Tša Maphelo le tla tšwela pele ka lesolo leo le tseneletšego la go kwalakwatša temošo ka ga thibelo, phetetšo le dika tša phetetšo.
Ke hlohleletša maAfrika Borwa ka moka go itlwaetša tšhomišo ya didirišwa tša maleba tša thibelo.
Ye nngwe ya dikotsi tše dikgolo mo nakong ye ke go ihlokomološa gape le go phatlalala ga tshedimošo yeo esego ya nnete.
Re swanetše re emiše go phatlalatša ditaba tšeo e sego tša nnete ebile le tšeo di sa netefatšwago, kudu mararankoding a leago.
Se se ka feteletša maikutlo ao a šetšego a le godimo a setšhaba gwa ba gwa senya le maitekelo a bosetšhaba.
Se sengwe gape ke gore re se ke ra gokwa ke mekgwa ya kgethollo yeo re e bonego ka dinageng tše dingwe ye e lebišitšwego go badudi ba dinaga tšeo phulego ya bolwetši e thomilego gona goba moo bo atilego ka Yuropa.
Ye ke twatši yeo e amago batho ba lefase kamoka.
A re bontšheng kwelobohloko go bao ba fetetšwego, mmogo le go bao ba boilego gae go tšwa dinageng tšeo di amilwego kudu.
A re thušeng bao ba re hlokago ebile ba leng kotsing ya go fetelwa, esego go ba hlokomologa.
Re tla dula re tshepa galetše mekgwa ya kgotlelelo le tlhompho tšeo di re hlalošago bjalo ka batho.
Legatong la batho ka moka ba Afrika Borwa, ke leboga sehlopha seo se bušitšego magagaborena go tšwa Wuhan, Chi na, gape le boetapele le batho ba Limpopo bao ba thušago tshepedišong ya peelothoko.
Ye ke nako e boima.
Le ge go le bjalo, ke dinakong tše boima fao maatla a rena a bonalago.
Re tla ema ka maoto le go tla ka diphetho ka bjako, ka maikemišetšo le ka morero.
Re tla ba ngata e tee ka ge e le boikarabelo bja moAfrika Borwa yo mongwe le yo mongwe go kgontšha katlego ya maitekelo a rena.
Nako ya Thuma Mina e fihlile, mohlomongwe ebile e tlile kudu go feta peleng.Se le sona se tla feta.
Re tla fenya.
Mmogo re ka fenya Covid-19
vukuzenzele unnamed
Ka beke ya mathomo yeo e feletšego ka botlalo ya tswalelo ya naga ka bophara go lwantšha leuba la coronavi rus leo le hlasetšego lefase, re ile ra leboga ditaba tše botse tšeo di re tlišeditšego lethabo le tshepho mo nakong ye ye boima yeo re se nago le bonnete ka ga yona.
MaAfrika Borwa a 114 ao a hlakodišitšwego go tšwa Wuhan ka China dibekeng tše mmalwa tša go feta ba feditše nako ya bona ya go tswalelelwa gore ba se kopane le batho gomme ba kopantšwe le ba malapa a bona.
Dipoelo tša diteko di laeditše gore ka moka ga bona ga ba na baerase ye ebile ba phetše gabotse le meboya ya bona ke ye e lokologilego.
Mo dikgweding tše mma-lwa, ba be ba tswaleletšwe, ba thomile go tswalelelwa kua Wuhan matšatši a 51 gomme ka morago ga fao ba tswalelelwa ka Polokwane matšatši a 14.
Ba be ba sa kgone go kopana le bao ba ba ratago, ba sa kgone go tloga fao ba bego ba beilwe gona ebile ba se na le bonnete bja gore seemo sa bona sa tlalelo se tlo fela neng.
Ge re tlaleletša ka matšatši ao a šetšego a 17 ao ka ona Afrika Borwa e tla bego e tswaletšwe, ba tlo ba ba tswaleletšwe matšatši a 82.
Ke ipshinne ka go tšea nako ke na le sehlopha se se farologanego sa maAfrika Borwa seo se bego se bopilwe ke batho ba mengwaga ye e fapafapanego, dipolelo tše di fapafapanego le botšo bja go fapafapana.
Ke kgahlilwe ke go se fele pelo le kgotlelelo ya bona le boikgafo bja bona ya gore ba dule ba phetše gabotse.
Ba tšwa lefelong leo le tletšego ka diphetetšo tša coronavirus ka Wuhan go la China, gomme ba bone seabe seo se šiišago seo baerase ye e nago le sona go maphelo a batho.
Ga go makatše go kwa ba re ba mo morerong wa go šireletša maphelo a bao ba lego kgauswi le bona.
Gabjale, go se fele pelo le maikemišetšo a bona a putsitšwe, ka ge bjale ba boela go ba malapa a bona.
Go boa gae ga bona go kgontšhitšwe ke batho ba bantši kudu bao ba šomilego go feta tekano go dira gore go bušetšwa ga bona gae go atlege.
Bjalo ka setšhaba, re tloga re leboga Mmušo kudu gotee le batho ba China ge ba ile ba hlokomela badudi ba rena gabotse, le ge ba re thušitše go beakanya go bušetšwa gae ga bona.
Ke taba ye bohlokwa gore ba bantši ba maAfrika Borwa bao ba bego ba le Wuhan ba be ba hweditše thušo ya ditšhelete tša go ithuta go tšwa mmušong wa China, e lego kgato ya go fana yeo e lebogwago kudu.
Re tloga re leboga gape batho ka moka bao ba kgathilego tema mošomong wo, go thoma ka sehlopha sa bašomi ba ka sefofaneng ba Tirelo ya Difofane ya Afrika Borwa (SAA) go fihla ka sehlopha sa ba kalafo, maphodisa le mašole ao a ba gorošitšego ka mo nageng.
O mongwe le o mongwe wa bona o tšere kgato ya go tšea maika-rabelo go lebeletšwe polokego le go phela gabotse ga batho ba bangwe.
Ba be ba ikemišeditše go tsenela morero wo boima le wo kotsi le go dumela gore ba tswalelelwe ba se kopane le batho.
Gomme mo lebakeng le, ka moka ga bona ba mpotša gore ba itokišeditše morero wa bona wo o latelago.
Ke rata go leboga bašomedi le balaodi ba Hotele ya The Ranch ka Polokwane, bao ba hlokometšego batho bao ba bušitšwego ka mo nageng go tšwa China.
Ba be ba ikemišeditše go kgatha tema ya bona mo lesolong la bosetšhaba la go fenya bolwetši bjo.
Batho ka moka bao ba kgathilego tema mo morerong wo ba dirile gore Afrika Borwa e ikgantšhe ka bona.
Maitemogelo a maAfrika Bo-rwa go la Wuhan a laetša go šoma gabotse – le go hlokagala – ga go tswalelwa ga naga.
Ke ka lebaka la magato a boima ao mmušo wa China o ilego wa a tšea ka nepo ya go laola bo-lwetši bjo ka toropokgolong ya Wuhan, fao e lego gore batho ka moka ba gaborena ba kgonnego go boela gae ba sa fetelwa ebile ba phetše gabotse.
Wuhan, toropokgolo ya batho ba dimilione tše 11 ka pro -fenseng ya Hubei, e bile le batho bao ba feteditšwego ba go feta ba 50 000.
Gabjale, ka morago ga dikgwedi tša go feta tše pedi ka morago ga magato a boima a go tswalelela batho mo, profense ye ebile le diphetetšo tše diswa tša ka fase ga tše 20 mo dibekeng tše pedi tša go feta.
Go laolwa ga bolwetši bjo ka Toropokgolong ya Wuhan ka Profenseng ya Hubei le ka mafelong a mangwe go ralala le China go nyakile maitapišo a magolo le ao a sego a tlwaelega.
Go ile gwa amana le dikeletšo tše boima maphelong a batho a ka mehla gomme se sa ba le seabe se segolo sa go se kgahliše go ekonomi ya China.
Dinaga tše dingwe tšeo di tšerego magato a go swana le a di na le katlego ye kgolo go laola go phatlalala ga bolwetši bjo go feta dinaga tšeo di diegilego go tšea magato.Le ge e le gore palomoka ya batho bao ba fetetšwego ke COVID-19 lefaseng ka bophara e gotše go fihla go ba go feta ba 700 000 mola palo ya mahu e feta ba 33 000, re ka ithuta tše ntši go tšwa dinageng tše.
Gabjale go tloga go le molaleng gore tsela yeo e šomago bokaone gore setšhaba se kgone go bea bolwetši bjo ka fase ga taolo ke gore batho ka moka setšhabeng ba itulele ka maga-eng a bona le gore ba katologane ka bobona bonyane tekano ya dibeke tše mmalwa.
Gomme go bohlokwa gore tswalelo ye ya naga le magato a mangwe a tšhoganyetšo a latelwe kudu le gore a phethagatšwe ka fao go swanago.MaAfrika Borwa ba go tšwa Wuhan ba ka hlatsela gore, diki-letšo tše bjalo maphe long a tšatši ka tšatši, go mese pelo ya batho le go phedišana ka fao batho ba tlwaetšego ka gona di tloga di le boima kudu go di kgotlelela.
Go lebeletšwe seemo sa Afrika Borwa, tswalelo ya naga e tliša bophelo bjo boima le kgatelelo, gomme re leka ka botšohle bja rena ka fao re ka kgonago go fokotša seabe se bathong ba gaborena.
Eupša seo re ka ithutago sona go tšwa go maAfrika Borwa ao a bego a le ka Wuhan ke gore go tswalelwa ga naga go a šoma.
Go tloga go laetša gore ge re ka latela gabotse melawana yeo e lego gona go fediša phatlalalo ya baerase ye, re ka kgona go theoša palo ya batho bao ba fetelwago.
Go laetša gore ge re ka šoma mmogo le balaodi ba tša maphelo ka go dira seo re swanetšego go se dira, re tla be re sa phološe maphelo a rena fela eupša re tla phološa le maphelo a bao ba lego kgauswi le rena.
Kanegelo ya maAfrika Borwa ao a bušitšwego morago ka mo nageng go tšwa Wuhan e swanetše go re fa tlhohleletšo le kholofelo dibekeng tše boima tšeo di tlago.
Kanegelo ya bona e re botša gore tše botse di etla, gore ge fela re ka kgotlelela, gore ge re ka tšwela pele go itshwara gabotse le go hlompha go tswalelelwa ga rena ka magaeng, gore ge re ka šoma mmogo re tla fenya.
