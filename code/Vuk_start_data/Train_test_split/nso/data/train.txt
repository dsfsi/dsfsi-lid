Afrika Borwa e fenya HIV le AIDS
vukuzenzele unnamed
Ge re tšwela pele ka maitekelo a rena a go tliša masetlapelo a leuba la kokwanahloko ya khoro-na ka tlase ga taolo, re ka se kgone go hlokomolo-ga dihlotlo tše dingwe tša maphelo a setšhaba tšeo naga ya gaborena e lebaganego natšo.
Mo mengwageng ya go feta masometharo, naga ya bore-na e be e dutše e le ntweng kgahlanong le HIV le AIDS tšeo di feditšego maphelo a mantšhi ebile di hlotšego mathata le maima.
Esale go phulega ga CO-VID-19 go e ba gona ka mo nageng, gape gwa ba le kiletšo ya mosepelo ya naga ka bophara mmogo le go bea mafelo a tša maphelo ka tlase ga kgatelelo, bontšhi bja ditirelo tša HIV , AIDS le bo-lwetši bja mafahla (TB) bo ile bja tekateka.
Se se hlotše hlo-tlo go batho bao ba nyakago go dira diteko mmogo le bao ba thomago kalafo ya di-antiretroviral.
Batho ba bantšhi ba humane go le boima go yo tšea dihlare tša bona, gomme e le feela batho ba se bakae bao ba kgonago go ﬁ hlelela ditirelo tše dingwe bjalo ka go bolla ka mokgwa wa Sekgowa.
Ka yona nako yeo go na gape le tše ntšhi tšeo re ithutilego tšona go tšwa go mokgwa woo mafelo a tša maphelo a setšhaba a ika-rabelago ka gona go leuba la kokwanahloko ya khorona, tšeo di ka matlafatšago ntwa ya rena kgahlanong le HIV le TB.
Afrika Borwa e tšwela pele go ba le palo ya godimo ya batho bao ba phelago ka HIV mo lefaseng.
Le ge go le bjalo, sa go kgahliša ke gore mo ngwagasomeng woo o fetilego re ile ra ba le kgate-lopele tabeng ya go fokotša palo ya diphetetšo tše mpsha setšhabeng ka 60%.
Se sengwe gape sa go kgahliša ke gore diphetetšo tša HIV go basetsana le ma-kgarebe go fokotšegile kudu mo ngwagasomeng woo o fetilego.
Se ke sehlopha sa batho se bohlokwa ka gore ba tloga ba le kotsing ya go fetelwa ke HIV .
Lenaneo la rena la kalafo le bile le seabe phokotšong ya mahu a mantšhi a go hlolwa ke AIDS ka 60%.
Go bile le phokotšego e kgolo ya mahu ao a amanago le HIV go ba-swa.
Go bile le kgonagalo ya go fokotša palo ya mahu ka ge, mmogo le badirišanimmogo le rena, re tlile ka lenaneo leo le tseneletšego la diantiretroviral , leo le ﬁ hlelela-go dimilione tša batho bao ba phelago ka bolwetši bjo.
Mathomong a ngwagasome woo o fetilego, lenaneo la rena la thibelo ya phetetšo ya HIV go tšwa go mma go ya go ngwana (PMTCT) le be le se la naba, le sa akaretše batho ka moka.
Gabjale re na le le lengwe la mananeo a ma-golo a kakaretšo ya PMTCT ka Borwa bja Afrika, leo le tlogago le fokoditše diphe-tetšo go bana.
Le ge re kgonne go fokotša mahu le diphetetšo tše diswa, re sa le kgole le go ﬁ hlelela nepo yeo re ipeetšego yona ka 2016 ya go ﬁ hlelela phokotše-go ya 70% ya diphetetšo tša HIV ka 2020.
Ge re ka atlega ka go dira seo, gona go ka kgonagala gore re fediše AIDS bjalo ka lepheko la tša maphelo ka 2030.
Ka madimabe, ga sešo re ﬁ hla fao.
Re swanetše re šome go feta mo go netefatša gore baswa ba a matlafatšwa gore go thibelwe diphetetšo, go balwa taba ya go fetola mai-tshwaro, go ﬁ hlelela dikgo-tlopo mmogo le go dira dite-ko kgafetšakgafetša.
Re hloka go netefatša gore batho ka moka bao ba fetetšwego ba ﬁ hlelela kalafo le tlhokomelo.
Re hloka go šoma ka maatla go thibela HIV dihlopheng tšeo di ikgethilego, go balwa bagwebakammele, banna bao ba robalanago le banna ba bangwe, gape le batho bao ba ihlabelago ka diokobatši.
Re swanetše re fediše phoko le kgethollo go batho ba.
Re ka se holofele go fediša HIV ge eba re tlo hlokomologa dihlokwa, dingongorego le ditokelo tša karolo efe goba efe ya setšhaba sa borena.
Afrika Borwa e hloka go oketša maitekelo a go bolotša bašemane gore go fokotšege kotsi ya gore ba fetelwe ke HIV .
Go bolla ga go se bolo-kege ga se gwa swanela go tlogela bašemane le mathata a bophelo ka moka, gomme go se ke gwa ba le motho yoo a hlokofalago ka baka la le-bollo.
Re swanetše re nete-fatše gore bašemane ba bolo-kegile ge ba bolla.Re hlohleletšwa ke dipoelo tša diphatišišo ka ga pre-ex-posure prophylaxis (PrEP).
Go fapana le kalafo ya diantiretroviral yeo e fiwago batho bao ba fetetšwego ke HIV , PrEP yona e šomišwa ke batho bao ba sego ba fetelwa ke HIV go thibela phetetšo.
Diphatišišo tše, tšeo di di-rilwego ke boramahlale go tšwa HIV Prevention Trials Network, di humane gore go hlabelwa gatee dibekeng tše dingwe le tše dingwe tše seswai go kaone go phala go nwa pilisi tšatši ka tšatši go thibela HIV .
Dipoelo tše di ka kgona go matlafatša ntwa ya rena kgahlanong le leuba le.
Ge eba re nyaka go atlega mo phedišong ya AIDS bjalo ka lepheko la tša maphelo a setšhaba mo ngwagasomeng wo o tlago, gona re hloka go kopantšha diphihlelelo tše tša maphelo le go fetola ma-itshwaro e le ka nnete.
Re swanetše gape re lwe le maemo a ikonomi le a leago, elego ona a nago le seabe go palo ya godimo ya diphe-tetšo.
Wo mongwe wa mešomo ya rena ye megolo ke go matlafatša basetsana bao ba tšwelego mahlalagading le makgarebe ka tša thuto, tša ikonomi le tša leago.
Ba swanetše gore ba kgone go itšeela diphetho ka lekala le lengwe le le lengwe la ma-phelo a bona, go balwa le bong bja bona mmogo le ka moo ba itshwarago ka gona ge go etla go tša thobalano.
Mafelelong re tlo kgona go fediša AIDS ka go matlafatša baswa, basadi le batho bao ba lego kotsing ya phetetšo.
Se se akaretša matlafatšo ka go ﬁ hlelela tshedimošo, maele le thekgo.
Go balwa gape le phihlelelo go menyetla ya thuto le ikonomi, kudu ga makgarebe.
Matlafatšo e ra gape gore motho yo mongwe le yo mongwe o swanetše a kgone go fihlelela diteko, kalafo le ditirelo tše dingwe tša maphelo.
Batho ba Afrika Borwa ba tšwa kgole, ba kgotleletše mathata a mantšhi, gomme ba bile le kgatelopele e kgolo ntweng kgahlanong le HIV , AIDS le TB.
A re matlafatšeng bobedi maitekelo le mediro ya rena go lwa le go fenya AIDS saruri.
Monyetla o mongwe wa go humana marematlou
Cathy Grosvenor
Go sa na le nako ya gore o humane marematlou goba dipoelo tšeo o di nyakago – wo ke molaetša woo o tšwago go ba Lenaneo la Thekgo ya Sebaka sa Bobedi sa go Hwetša Marematlou la Lefapha la Thuto ya Motheo (DBE).
Molaodi wa lenaneo, Ngaka Sandy Malapile, o re marematlou o tloga o le bohlokwa kudu ka gore ntle le wona menyetla ga e be gona.
“Ditheo tša Tlhahlo le Thuto ya Lekala (di-SETA), tšeo di filwego maatla a go kaonafatša le go ruta batho ka mananeo a go thuša go humana mabokgoni, mmogo le ditlhahlo tša morago ga thuto tša mešomo ya diatla le tšona di nyaka gore ba-tsenedi ba mananeo a tšona ba be le marematlou.,” gwa realo Ngaka Malapile.
Lenaneo la Thekgo ya Sebaka sa Bobedi sa go Hwetša Marematlou, leo le tsebagaditšwego ka Phere-kgong 2016, le thekga batho ka moka go sa lebelelwe mengwaga, bao ba nyakago go fihlelela goba go kaonafatša marematlou wa bona ka go dira thuto ka e tee ka e tee goba ka go ithuta ba le gae.
Ga go lefelwe selo.
Ke mang a nago le maswanedi?
• Batho bao ba nyakago go kaonafatša dipoelo tša bona tša marematlou, e ka ba e se kgale ba dirile marematlou goba ba o dirile mengwaga e mentšhi yeo e fetilego.
Ngaka Ma lapile o hlaloša gore motho yoo a nyakago go ithutela bointšinere, go fa mohlala, o hloka go kaonafatša dipoelo tša dipalo gore a tle a kgone go dira thuto yeo.
• Batho bao ba šitilwego ke marematlou gomme ba nyaka go boela ba o dire gape gore ba tšwelele.
• Batho bao ba tlogetšego sekolo morago ga go tšwelela go Kreiti 9 (Mphato wa bošupa wa kgale), ba na le mengwaga e 21 goba go feta, gomme ba nyaka go ba le marematlou.
O ka thoma bjang?Ingwadiše ka go ya go ye nngwe ya dikantoro tša thuto tša selete tše 75 naga ka bophara goba intha-neteng mo websaeteng ye: www.eservices.gov.za.
Go ingwadiša go thomile ka di 1 Diphalane gomme go tla tswalela ka Dibokwane 2021.
Baithuti ba ka ithutela ka gae goba go ye nngwe ya disenthara tše 133 tša Thekgo ya Sebaka sa Bobedi sa go Hwetša Marematlou moo ba rutwago mathapama le mafelelong a beke.
Ngaka Malapile o bolela gore ka disenthareng tše go thwetšwe feela barutiši bao mošomo wa bona o tšweletšego ka magetla go tšwa seleteng se sengwe le se sengwe.
Disenthara ga di toropong goba motseng wo mongwe le wo mongwe, efela di mafelong ao go nago le palo ya godimo ya batho bao ba ingwadišitšego, gomme se se ra gore moo di lego gona go ka fetoga ngwaga kangwaga.
Bobedi baithuti ba go rute-lwa disenthareng le ba go ithuta ba le ka gae ba hwetša ditirelo tša thekgo ya thuto, go tloga go mananeo a tša thuto ao a gašwago seya-lemoyeng goba thelebišeneng ka dinako tše itseng, gape le go taonlouta dithuto tšeo go tšwa inthaneteng; gomme bao ba se nago dikhomphu thara, digatiši le inthanete ba ka humana dipuku tša go ithuta go tšwa go DBE.
Batho bao ba nago le khomphuthara efela ba se na inthanete ba ka kgopela CD yeo e nago le dipuku ka moka, yeo ba tla e romelwago.
“Baithuti ba bantšhi ba bagolo ba ka hloka nako e ntšhi ya go ithuta.
Ka mahla tse, ba ka ikgethela gore ba nyaka go dira dithuto tše kae ka ngwaga ka ge ba sa gapeletšege gore ba fetše marematlou wa bona ka nako e itseng.” Ge ba šetše ba ingwadišitše, DBE e tla thuša moithuti yo mongwe le yo mongwe yo mogolo go kgetha dithuto tšeo a nyakago go di dira ba be ba mo hlalosetše gore ke dithuto dife tšeo elego tša kgapeletšo.
Ge ba šetše ba tšweletše dithutong tša bona, batho bao ba tlogetšego sekolo morago ga 2008 ba fiwa National Se-nior Certificate, gomme bao ba tlogetšego sekolo pele ga fao ba fiwa Amended Senior Certificate.
Le ge go le bjalo, Ngaka Malapile o bolela gore bobedi disetifikeiti tšeo di a lekana gomme motho a ka šomiša seo a se filwego go dira dikgopelo tša go ithuta diyunibesithing goba dikho-letšheng, go ya le ka dithuto tšeo motho a tla bego a di dirile mmogo le dipoelo tšeo a di humanego.
Go fa monyetla wa bobediDBE e ba le mananeo a setšhaba a go ralala, a go hlohleletša batho go ingwadišetša lenaneo la Sebaka sa Bobedi.
Ditheo tša thuto yeo e phagamego mmogo le di-SETA di a mengwa go tlo fa batho bao ba nago le kgahlego tshedimošo e ntšhi ka moo go kgonegago.
Go bontšhi bja mananeo a a go ralala, Tona Angie Motshekga o kgopetšwe ke baswa go tla ka mananeo ao a ka ba thušago gore ba thwalege, gwa realo Ngaka Malapile.
Ka go arabela seo, DBE e tsebagatša lenaneo la tlhabollo ya mabokgoni ngwageng o leo le tla lebelelago baswa bao ba ka bago3.4 milione bao ba sa šomego, ba sa ithutego goba ba sa tsenelago tlhahlo.
Dithuto e tla ba tšeo di fapafapanego, go tloga go ya mabokgoning a tša bophelo ao a akaretšago dihlogotaba tše bjalo ka go ngwala taodišophelo le maitshwaro a ge motho a ile ditekong tša mošomo; go ya go dithuto tša mabokgoni a motheo a bjalo ka go roka dieta, mabokgoni a go šomiša khomphutha (ICT), le a go bala le go ngwala.
vNaa o be o tseba?• Go se na gore o tlogetše sekolo mengwageng ya bo 1960 goba malobanyana mo, o swanetše o ithute ka kharikhulamo ya gonabjale.
• Mokgwa wa thuto ya ka Afrika Borwa o thuša gape le batho bao ba tlogetšego sekolo pele ga Kereiti ya 9 ka Lenaneo la Thuto ya Motheo ya Batho ba Bagolo (ABET) ya Lefapha la Thuto yeo e Phagamego le Tlhahlo.
Go ihlokomela bathong ba go roba melao ya thobalano
Sphelele Ngubane
LEKOLA RETŠISTARA ya Bosetšhaba ya Basenyi ba Thobalano(NRSO) go hwetša lesedi la gore batho ba o nyakago go ba thwala mošomong wa go hlokomela bana le batho ba go ba le bogolofadi bja monagano ba na le melato goba aowa.
Ge o le mongmošo mo yoo a sepetša go sekolo sa digo tlane, o magareng a batho bao molao o nyakago gore ba lekole ge eba bašomi ba bona ga ba na melato ka gare ga retšistara ye.
NRSO e wela ka fase ga Kgoro ya Toka le Tlhabollo ya Molaotheo gomme bengmo šomo ba swanetše go ya gona go lekola ge eba batho bao ba nyakago go ba thwala ba hlagelela goba ga ba hlagelele ka retšistareng ye.
Mongmošomo gape o akaretša motswadi yo a nyakago go thwala mothuši wa ka gae, lekgotlataolo la sekolo goba sepetlele.
NRSO e hlomilwe ke Molao wa Pala mente ka 2007.
Retšistara ye ke rekote ya maina a bao ba bonwego molato wa bosenyi bja thobalano kgahlanong le bana le batho ba go ba le bogolofadi bja monagano.
Ntombizodwa Matjila, Moretšistara wa NRSO, o bolela gore retšistara ye e na le maina a basenyi ba banna le ba basadi ka bobedi.
Ba ke batho bao ba dirilego bosenyi kgahlanong le bana le go batho ba go ba le bogolofadi bja monagano, bjalo ka:
• Go tsenela thobalano le ngwana;
• Go gapeletša goba go dira gore bana ba bogele ditiragalo tša bosenyi bja tho balano;
• Ditiro tša thobalano;
• Go tlaiša ka thobalano;
• Go ruta bana e sa le ba bannyane ka thobalano ka mogopolo wa go ba lokišetša thobalano;
• Go bontšha bana goba batho ba go ba le bogolofadi bja monagano diswantšho tša maponapona le go šomiša bana goba batho ba go ba le bogolofadi bja monagano go dira ditiro tša maponapona.“Ge mongmošomo a utulla gore leina la mošomi le a tšwelela ka retšistareng, mongmošomo o swanetše go šutišetša mošomi yoo mošomong wo mongwe woo o ka se dirego gore a be kgauswi le ngwana goba motho yo mogolo wa go ba le bogolofadi bja monagano,” go bolela Matjila.
Ge mongmošomo a sa kgone go šutišetša mošomi mošomong wo mongwe, o nyakega gore a fediše ko nteraka ya mošomo.
Tshedimošo ye e lego ka gare ga NRSO e akaretša: Sefane le maina ka botlalo a basenyi, leina la mekwero le profešene ya bona goba mošomo; Aterese ya bodulo ye e tsebjago ya basenyi, le dintlha tše dingwe le tše dingwe tša kgokagano, go akaretšwa aterese ya poso; Nomoro ya phase pote goba nomoro ya boitsebišo ya mosenyi; Mohuta wa bosenyi bja thobalano.
Retšistara ga se ya swanelwa go balwa ke maloko a setšhaba.
Bengmošomo ke bona fela ba loketšego go kgopela go leko lelwa maina a bašomi go hwetša ditifikeiti tša go bontšha gore bašomi ba bona ga ba na melato ka retšistareng ye.
Ke molato go utullela motho mang le mang tshedimošo ye e lego ka gare ga retšistara ye.
Lesolo la Tlholo ya Mešomo la Mopresidente le hlohleletša tlholo ya mešomo
vukuzenzele unnamed
Thakgolo ya bjale ya legato la bobedi la Lesolo la Tlholo ya Mešomo la Mopresidente e laetša kgatelopele ye kgolo leetong la rena la go hlolela Maafrika Borwa a go se šome menyetla ya mešomo.
Re hlomile tlholo ya mešomo ngwaga wa go feta go hlola menyetla ye mentši ka nako ye kopanakopana ka mo go kgonegago.
Se se nyakile ditsela tše diswa le tša sebjalebjale tša go šoma go phethagatša mananeo ka bogolo le lebelo le le sa kago la bonwa.
Tshepedišo ya go thwala batho ba bantši bao ba se nago mošomo e šomišitše dipolate fomo tša ditšitale go fihlelela bakgathatema ba bantši ba ba nago le maswanedi ka mo go kgonegago.
Mohlala, balemipotlana ba be ba kgona go dira kgopelo ya thekgo ka go romela SMS le go amogela dibaotšha tša tšweletšo mega lathekeng ya bona.
Go tloga mola Kgoro ya Thuto ya Motheo e bulelago dikgopelo tša sehlopha sa go latela sa bathuši ka dikolong malobanyana, baswa ba go feta ba 940 000 ba dirile dikgopelo ka go šomiša polatefomo ya go thwala ye e sa lefelwego ya go bitšwa SAYouth.mobi, yeo e bopago karolo ya Neteweke ya Bosetšhaba ya Taolo ya Mananeo.Tšhomišo ya ditheknolotši tše diswa tša go aba menyetla ya mešomo e dirile gore go thwala go be bonolo kudu, go phethagatšwe ka pela gape go hloke dikhupamarama.
Lesolo la Tlholo ya Mešomo la Mopresidente le kgontšhitše le go dira gore go be le tšhomišano ka leka leng la setšhaba.
Mananeo a ka legatong la mathomo a phethagaditšwe ke dikgoro tša bosetšhaba tše 11.
Mediro ya tšona e beakantšwe go efoga poeletšo le tshenyo le go kaonafatša go ithuta go tšwa go boitemogelo bja di kgoro tše dingwe.
Lesolo le la mešomo gape le laeditše bohlokwa bja tšhomišano ya setšhaba.
Mmušo, kgwebo, bašomi le setšhaba sa tikologo ba kopane mmogo go thuša batho ba go se šome go kgatha tema ka gare ga ikonomi.
Maafrika Borwa a go feta seripa sa milione a šetše a holegile go tšwa go legato la mathomo la lesolo le, fao mananeo a go balega a tšwelago pele.
Bakgathatema ba be ba filwe sebaka sa go hwetša letseno, go ithuta mabokgoni a maswa le go kaonafatša ao a setšego a le gona, le go šomiša boitemogelo bja bona bjalo ka motheo wa go hwetša mošomo wo mongwe goba go itšhomela.
Mohlala, bakgathatema ba go balega ba go thwalwa ke Kgoro ya Mešomo ya Setšhaba le Mananeokgopa rara mo mananeong a yona a legato la mathomo ba kgonne go hwetša mošomo lekaleng la poraebete mafelelong a Hlakola 2021.
Bontši bja batho bao ba lego sehlopheng sa mathomo sa bathuši ka dikolong, bjalo, ba kgonne go hwetša mešomo, ba na le boitemogelo, tlhahlo le ditšhupetšo.
Mananeo ao a phetha gaditšwego ka Lesolo la Tlholo ya Mešomo la Mopre sidente gape a hotše ditšhaba ka bophara.
Šedi e bile go tlholo ya mešomo ka maka leng a go ba le khutšo ya leago ye e lebanego bjalo ka thuto, tšhireletšo ya dijo, mana neokgoparara a setšhaba le tšhireletšo ya tikologo.
Ka Lesolo la Tlholo ya Mešomo la Mopresidente baswa ba thwaletšwe go thekga le go thuša barutiši ka dikolong tša rena.
Ba bangwe ba thwaletšwe go aga mapo rogo ka dinagamagaeng.
Dikolo tša Digotlane tše Ntši di thušitšwe gore di šome le gore di bulwe gape.
Balemi ba go lemela go iphediša ba the kgilwe go oketša tšweletšo, le dithoto tša tikologo tše bjalo ka dinoka le mehlaka di a tsošološitšwe le go tlho komelwa.Bjalo ka karolo ya legato la bobedi, re hloma Sekhwama sa Mešomo ya Leago seo se tlago thekga mošomo wa go hola batho ka moka woo o etilwego pele ke mekgatlo ya setšhaba ka mafelong a go fapana a bjalo ka temo ya dinagamagaeng, bokgabo bja setšhaba, kaonafatšo ya mekutwana le polokego ya setšhaba.Kgabagareng ya poelomorago ye šoro ya ikonomi ye e hlotšwego ke leuba la bolwetši bja Coronavirus, setšhaba le mešomo ya setšhaba ba file tlholo ye bohlokwa go tlholo ye mešomo.
Se ke phethagatšo ya boikgafo bja rena bja gore mmušo o swanela go thekga ka mafolofolo mešomo mola mmaraka wa mešomo o kaonafala.
Ka Lesolo la Tlholo ya Mešomo la Mopresidente re tsentše baswa mešomong ka bontši ka mokgwa wo o sa kago wa bonwa mo nakong e kopana.
Ba bangwe ba bakga thatema ba 84% mo legatong la mathomo e be e le baswa ba ka fase ga mengwaga ye 35, gomme pedi-tharong e be e le basadi.
Mo legatong la bobedi re letetše gore palo ye e be ya godingwana, gobane tlholo e tla abela Lenaneo la Mešomo ya Baswa ka Mopresidente thekgo ya ditšhelete ya go batamela go R1 bilione.
Bjalo ka karolo ya lenaneo, baswa ba go balega ba tla thwalwa ka gare ga Tirelo ya Bosetšhaba ya Baswa ye e matlafaditšwego.
Baswa ba tla hwetša tlhahlo ka mabokgoni a ditšitale gomme dikgwebo tše beng ba tšona e lego baswa di tla hwetša thekgo gore di gole le gore di thwale.
Tlhokego ya mešomo ka nageng ya rena ke bothata.
Re ka se kgone go ba le dititelego tša go se fele mabapi le go lokiša bothata bjo ka lebaka la tatelo ya melao ya mmušo, ditshepetšo tša go thwala tša kgale, tlhokego ya bokgoni le peakanyo, goba mananeo a nakwana goba a go fokola.Katlego ya Lesolo la Tlholo ya Mešomo la Mopresidente e bontšhitše gore ge re šoma mmogo, re šoma ka lebelo, re nagana ka bohlale ebile re laola methopo ya rena gabotse, re ka ba le khuetšo ye kgolo.
Lesolo la Tlholo ya Mešomo la Mopresidente le laeditše gore re ka hlola mešomo ge re šoma mmogo bjalo ka lekala la setšhaba, bašomi, setšhaba le mmušo.
Ga ke na pelaelo ya gore legato la go latela la Lesolo la Tlholo ya Mešomo la Mopre sidente le tla re dira gore re be kgauswi le go fihlelela maikemišetšo a rena ka moka a mešomo ya seriti le me nyetla ya batho ka moka.
Phedišo ya lenyalo ka semolao
Dale Hes
Ge o lekile se sengwe le se sengwe gore lenyalo la gago le šome, tlhalo e ka ba kgetho ye kaone go wena le go molekane wa gago.
Tlhalo e boima ebile e ka bakela ba malapa kgatelelo ya monagano ebile tshepedišo ya semolao e ka go gakantšha kudu.Tlhalo ke ge lenyalo le fedile semmušo ka gare ga kgoro-tsheko ya molao.
Go na le mehuta ye mebedi ya tlhalo: ye e sa ganetšwego – fao batho ba babedi bao ba amegago ba dumelelanago gore tlhalo e swanetše go phethaga-tšwa; le ye e ganetšwago – fao batho bao ba amegago ba sa dumelelanego ka tlhalo goba ka dipeelano tša yona.
Josephine Peta, Mohlanke-dimogolo wa Tshepedišo ya tša Molao ka Kantorong ya Moatbokheiti wa tšaMalapa ka Kgorong ya Toka leTlhabollo ya Molaotheo, o hlaloša gore tshepedišo ya tlhalo e thoma ge motho a fiwa taelo ya piletšo ya go tšwelela pele ga kgorotsheko.
“Motho yo a nyakago gore lenyalo la gagwe le fedišwe a ka hwetša dikgopelo tša gore motho a biletšwe ka kgorotshekong go kgoro-tsheko ya godimo goba ya ka seleteng, goba a ka ikopanya le ramolao gore a mo thuše ka tshepedišo ye.
Molekane yo a thomišago ditshepedišo tša tlhalo o bitšwa molli gomme molekane yo mongwe yena o bitšwa mosekišwa,” gwa bolela Peta.Peta o hlalošitše gore piletšo ya go tšwelela pele ga kgoro-tsheko malebana le kgang ya tlhalo e swanetše go:
• bolela gore ga go na le sebaka seo se kwagalago sa go bušetša sekeng kamano yeo,• hlagiša karoganyo ya dithoto tše di hlakanetšwego goba phethagatšo ya maemo ao go dumelelanwego ka ona ka tumelelanong ya lenyalo ao a saenetšwego mathomong a lenyalo, le • hlaloša gore ke dithulaganyo dife tšeo di tlago direlwa bana ba banyalani bao ba hlalanago, go swana le gore bana ba tlo dula le mang.
“Dipiletšo tša go tšwelela kgorotshekong le tšona di swanetše go bolela gape gore mosekišwa o filwe matšatši a 10 – ge e le gore o dula lefelong le tee le molli, goba matšatši a 20 – ge e le gore banyalani bao ba dula diprofentsheng tše di fapanego, go fetola dipiletšo tšeo,” Peta a tlaleletša ka go realo.
Ge molato o šetše o butšwe, dingwalwa di bušwa go mo-lli, yo a swanetšego go tliša dikhopi tše pedi tša dingwa-lwa tše go šerifi lefelong leo mosekišwa a šomago goba a dulago gona.
“Go tloga fao šerifi e tla fa mosekišwa dingwalwa tšeo ka boyena gomme ya mo fa bohlatse bja gore o di tlišitše, e le bohlatse bja gore šerifi e mo file tšona.
Ge e le gore go na le bana bao ba amegago, Kantoro ya Moatbokheiti wa tša Malapa e swanetše go tsebišwa,” Peta a realo.
Ka morago ga lebaka la matšatši a 10 goba a 20, mo-lli a ka ngwadiša tlhalo go lenaneo la kgorotsheko.
Ka go ditlhalo tšeo di ganetšwago, mosekišwa o swanetše go fetola dipiletšo tša go tšwelela pele ga kgorotsheko ka tsebišo ya maikemišetšo a gore o nyaka go šireletša taba ya gagwe ka gare ga kgorotsheko.
“Ge se se dirilwe, gape o swanetše go tsenya kgopelo ya boipobolo mo lebakeng la nako le itšego.
Boipobolo ke lefokwana leo go lona mosekišwa a fetolago dipharomo lato tšeo di lego ka gare ga lengwalo la dipiletšo tša go tšwelela pele ga kgorotsheko.
Ka morago ga go tsenya boipobolo, molli le yena a ka fetola boipobolo bjoo goba a tsenya tsebišo ya gore o nyaka gore taba yeo e theeletšwe ka gare ga kgorotsheko.“Ka fao taba yeo e tlangwadišwa go tla go theele-tšwa ka gare ga kgorotsheko,” Peta a fetša ka go realo.
vNaa tlhalo ya go phethagatšwa molekane a se gona ke eng?Kgorotsheko e tla phethagatša tlhalomolekane yo mongwe a se gona ge e le gore dipiletšo tša go tšwelela pele ga kgorotsheko di filwe molekane gomme yena a se fetole monakong ye e filwego.Le ge go le bjale, o eletšwa go ikgokaganya le molekane wa gago pele ka gobane ka moragonyana a ka leka go beela thoko tlhalo yeo ka gore o na le lebaka leo le kwagalago la gore a se kgone go fetola dipiletšo tšeo ka nako yeo e beilwego.
Kuranta ya Vuk’uzenzele e tlo gatiša diathekele tše mmalwa tše di amanago le tlhalo.
Di emele ka kgatišong ye e latelago.
Bafsa ba bohlokwa kudu go rena
vukuzenzele unnamed
Ka la 16 Phupu 1976, bafsa ba Soweto le ba ka dikarolong tše dingwe tša naga ba ile ba ikemela kgahlanong le tlhokego ya tekatekano ye e bego e bakwa ke seo se bitšwago Thuto ya Bathobaso (Bantu Education).
Ka letšatši leo le ka matšatši ao a latetšego, batho ba bantši ba ile ba lahlegelwa ke maphelo.
Ba ile ba bo lawa ke mmušo wo mošoro wo o bego sa kgathalelego maphelo a bathobaso le go se nagana selo ge o thuntšha bana ba sekolo bao ba bego ba se ba itlhama ba bego ba apere yunifomo.Ditiragalo tše di ile tša maatlafatša maikutlo a bodi tšhabatšhaba kgahlanong le mmušo wa kgethologanyo le go tsenya letsogo go tšwela pele go ntwa kgahlanong le kgethologanyo.Bafsa ga ba thome go eta pele megwanto ya setšhaba, go thoma ka megwanto ya go lwantšha bobušanoši ka Latin America ka mengwa geng ya bo 1950, le ka me gwanto ya go ralala le Afrika ka bophara ka mengwa geng ya bo 1960.Histori ka go tshephagala e bega seabe seo se kgathi lwego ke moloko wa bafsa ba 1976 go lesolo la baithuti la boditšhabatšhaba le ntlha kemo ya lona kgahlanong le kgatelelo le tlhokego ya toka.Tiragalo ye e sego ya ka ya bonwa yeo e diregilego mengwaga ye 45 ye e fetilego e tšwela pele go ketelwa go ralala le Afrika le lefaseng ka bophara.Ka fao go tloga go kweša bohloko ge tsebo ya ditiragalo tša la 16 Phupu di hwelela go bafsa ba maAfrika Borwa.
Se se tloga se le ka tsela yeo gareng ga bao ba bitšwago Moloko wa Z, goba bafsa bao ba belegwego magareng ga ngwaga wa 1997 le 2015.Dinyakišišo tša Maikutlo ka ga MaAfrika Borwa tša 2019/2020 tšeo di phatlaladitšwego ke Lekgotla la Dinyakišišo ka ga Dithu tamahlale tša Batho di hweditše gore palo ye e lego kgauswi le 40% ya Moloko wa Z ga se ya kwa ka ga ditiragalo tša histori tša la 16 Phupu.
Persente ya go lekana le ye e kwele ka ga yona eupša e tseba gannyane goba ga e tsebe selo ka ga yona.Le ge go le bjale, dinyakišišo di hweditše gape gore bafsa ba moloko wo ba lokologile go ithuta ka ga ditiragalo tša historing tše bohlokwa ebile ba dumela go bohlokwa bja tšona bjo bo tšwelago pele.Re swanetše go dira tše ntši bjalo ka naga go netefatša gore molaetša wa 1976 o fetišwa ka botshephegi.A ke maikarabelo mmogo a mmušo, dikolo, dihlongwa tša thuto ya godingwana, batswadi, malapa, baopedi, badiragatši, le batho ka moka setšhabeng.Moloko wo o belegwego ka morago ga kgethologanyo o feleleditše o hweditše naga yeo e nago le Molaotheo wa temokrasi le fao ditokologo tše bohlokwa di šireleditšwego.Dibaka tšeo bafsa ba bathobaso ba nago le tšona lehono bobedi di fapana kudu ebile di kaonafaditšwe kudu.Go dira gore kanegelo ya la 16 Phupu e phele ke segopotšo go moloko wa lehono ka ga ditšhitelego tše kgolo tšeo di dirilwego go hwetša tokologo ya bona.Letšatši la Bafsa ke segopotšo sa maatla a magolo le tšhoganetšo ya gore bafsa ba swanetše go itirela bokamoso bjo bokaone.Mathata a bafsa ka Afrika Borwa ke a mantši lehono.
Bafsa ba tšwetše pele go eta pele ntwa ya go lwela ditokelo tša bona, ba ka be ba lwela thuto ya bona goba ba le kgahlanong le ditiro tša go se nyakege setšhabeng tša go swana le dikgaruru tša bong.Lehono se segolo seo bafsa ba se lwelago ke tlhokego ya mešomo, yeo e mpefetšego kudu ka fase ga seemo sa leuba la COVID-19.Go hlomela bafsa dibaka tše ntši, le go fihlelela dibaka tše, ke selo seo mmušo o se beilego pele kudu.Se sengwe le se sengwe seo re se dirago bjalo ka mmušo se tsenya letsogo go kaonafatšeng maphelo a bafsa.
Go lwantšhaba le tlhokego ya mešomo go bafsa go nyaka gore re akgofiše kgolo ya ekonomi, kudukudu ka makaleng ao a nyakago bašomi ba bantši, le go aga bokgoni bja mmušo gore o kgone go phethagatša mošomo wa ona wa tlhabollo.Re tšwetša pele lenaneo le ka go diriša ditsenogare tšeo di nepišitšwego.
Tšona di akaretša Tlhohleletšo ya Tlhomo ya mešomo ka Mopresidente, yeo e fanego ka dibaka tša mešomo le thekgo ya go iphediša ga bafsa ba bantši.Re tsebagaditše semmušo mehutahuta ya magato a tlaleletšo a go hloma dibaka tša mešomo, a go maatlafatša tlhabollo ya mabokgoni, a go thekga bafsa bao ba hlomago dikgwebo le go kgontšha go kgatha tema ka botlalo ga bafsa ka ekonoming.Se se akaretšwa go hlongwaga Netweke ya Bosetšha ba ya Taolo ya Dibaka, ya Bafsa ba Afrika Borwa, go dira gore go be Bonolo gore bafsa ba bone le go fihlelela dibaka le go hwetša thekgo ye e bonagalago gore ba hwetša dibaka tša go tsena ka mmarakeng wa bašomi.Tšona di gareng ga dilo tšeo di beilwego pele ke Tsenogare ya Mopresidente ya Tlhomo ya Mešomo ya Bafsa ya Mopresiudente, yeo e tsebagaditšwego dibeke pele ga ge re tsena go kiletšo ya mesepelo ngwageng wo o fetilego yeo bjale mo leba keng le e tsenego go phetha gatšo ka botlalo.Tsenogare ya Mipreside nte ya Tlhomo ya Mešomo ya Bafsa e hlomilwe go kwešišo ya gore go raro lla mathata a tlhokego ya mešomo ka bafsa e nya kago gore go be le mona gano wa maithomelo le tirišano ye e tiilego go ralala le setšhaba.Maikemišetšo a yona mafelelong ke go mekgwa ye e šomago, e ka ba ka tlhabo llong ya mabokgoni goba ka go melawana ye e šomago ya mmaraka wa bašomi, le go di beakanya gore di fihlelele batho ba bantši ka fao go kgonagalago.Se bohlokwa kudu ke gore, e lemoga gore bafsa ba swanetše go ba bohlokwa go matsapa a mangwe le a mangwe a go thekgalenaneo la tlhomo ya mešomo ya ba-fsa.
Bafsa ke thoto ya rena ye bohlokwa, le sebetša sa rena se segolo mo ntweng ye.Re reta kgotlelelo ya mofsa yo mongwe le yo mongwe yo a kgathago tema ya gagwe go aga le go hlabolla naga ye.
Bafsa ba rena ba ithaopa ka ditšhabeng tša rena, ba aga naga ya rena ka go diriša Tlhohleletšo ya Tlhomo ya mešomo ka Mopresidente, ba itirela dikgwebo tša bona le go ithuta gore ba be ba bakaone bophelong.Ke bafsa bao ba itirelago bokamoso bja bona gomme ba dira seo ba na le ba malapa a bona.Re reta bafsa bao ba tšwe lago pele go kaonafatša maphelo a bona.
Bafsa ba kgatha tema ya bona; ba hloka mmušo, le ka nnete setšhaba ka moka, gore se kgatha tema ya sona.Naga ya rena e mo see mong se boima kudu, eupša re šoma letšatši le lengwe le le lengwe go katološa dikholofelo tša rena.Re bona go tšwelela ga kgolo ya ekonomi, gomme re na le boitshepo bja gore se se tla tliša dibaka tše kaone go bohle.
Mošomo wa rena ke go netefatša gore bafsa ba ikemišeditše ebile ba kgona go fihlelela dibaka tše, le go itlhamela dibaka tša bona.
Efoga go ba motšwasehla belo wa go utswiwa ga batho
Silusapho Nyanda
Bjalo ka ge palo ya melato yeo e begilwego ya go utswiwa ga batho e golela godimo, go bohlo kwa gore o tšee magato a go netefatša gore o bolokegile.
Gore o efoge go ba motšwasehlabelo wa go utswiwa ga batho, o swanetše o lese go sepela o le tee, go sepela bošego goba go sepela mebileng yeo e se nago batho.
Go bohlokwa gore o ntšhe mahlo dinameng ka nako tšohle.
Go ntšha mahlo dinameng go tla go thuša go lemoga dilo tšeo di belaetšago.
Ge o ka lemoga gore go na le motho goba koloi yeo e go šetšego morago, gona hwetša lefelo leo le tletšego ka batho gomme o letšetše maphodisa goba motho yoo o mo tshepago ka pelapela.
Batho ba go utswa batho gantšhi ba tshepiša batho mešomo gore ba kgone go ba thopa, gomme ba ipatametša go batšwasehlabelo ka go ba tshepiša wona mošomo goba monyetla o itseng.
Mohuta wo wa go utswa batho o ka direga kae goba kae, e ka ba mararankoding a leago, sekolong, ka mmolong le ge e ka ba ka ntle ga legae la gago.
Netefatša gore o dira diphatišišo tšeo di tseneletšego ka ga mongmošo mo pele o ka yo kopana le yena ka sebele go yo dira diteko tša mošomo.
Se se ka dirwa ka go netefatša ge eba khamphani yeo e gona ka go ikopanya le ba Companies and Intellectual Property Commission.Se sengwe gape ke gore o swanetše o botše motho yo mongwe yoo o mo tshepago ge o eya ditekong tša mošomo gomme o rulaganye le yena gore a go letšetše mogala ka morago ga nakwana ye itseng.
Ge go kgonega, eya le motho yo mongwe fao.
O hlokomele ge o šomiša mararankodi a leago, kudu ge motho yo o sa mo tsebego a nyaka go go thuša, go go fa tšhelete, lefelo la bodulo goba mošomo e le ge a araba seo o tla bego o se phatlaladitše.
Ge o eya go yo kopana le motho la mathomo, dira seo ka lefelong la setšhaba gomme o be o botše le motho yo o mo tshepago gore o mo kae.
Ge o etšwa le bana, eba kgauswi le bona o be o netefatše gore o kgona go ba bona ka nako tšohle.
O se ke wa roma ngwana go se na motho yo mogolo yoo a ka hlokomelago mesepelo ya gagwe.
Itlwaetše go phela o hlola bana ba gago, gape o tsebe le gore ba kae.
Go hwetša tshedimošo ka botlalo mabapi le go utswiwa ga batho, ikgokaganye le ba National Human Trafficking mo mogaleng wa 0800 222 777.
Go bega go utswiwa ga batho, letšetša maphodisa mogaleng wa 10111.
*Tshedimošo ye le e tlišetšwa ke Kgoro ya Toka le Tlhabollo ya Molaotheo.
Go tsošološa ikonomi yeo e šomago
vukuzenzele unnamed
Go tsebaga tšwa ga Lesolo la Tsošološo ya Mešomo ka Presidente (beke ya go feta ke seka sa go gatela pele ga mo kgwa wa rena wa go lwa le tlhokego ya mešomo.
Re tšea tsela ya boikgafo ge go etla bašoming, gomme mmušo ke wona mohlodi le mokgontšhi wa mešo-mo.
Lesolo la Tsošološo ya Mešomo ka Presidente ke la moswananoši ka bogolo le bophara bja yona, gomme e akaretša peeletšo ya R100 billione mo mengwa-geng e meraro yeo e tlago.
Re tla šireletša le go tlhola mešomo yeo re e abelago mašeleng thwii mmogo le dikimollo tša thekgo ya lephelo ge mebaraka e sa tsoga go tšwa tobong ya go hlolwa ke kokwanahloko ya khorona.
Tše ka moka di šetše di itokišeditše go tlo phethagatšwa, gomme ke ditlaleletšo go boikgafo bjoo re šetšego rebo dirile.
Bjale ka ge tše dingwe tša dikimollo di itheile maatleng a mananeo ao a šetšego a le gona, tsošološo e akaretša le mekgwa ye meswa ya bohla-mi.
Se se akaretša nepišo go seo re se bitšago ‘mešomo ya leago’.
Re šoma go tšwa mokgweng wa gore ga go na tlhokego ya mošomo woo o swanetšego o dirwe go šo-mana le mathata a leago ka setšhabeng sa borena.Maikemišetšo ke go thekga mabokgoni a bohlami, bo-thomi le a setheo ao a lego gona setšhabeng ka bophara gore go be le go tšea karolo ga batho bakeng sa nepo yeo e swanago.
Mošomo wo o kgabaganya makaleng a go fapafapana, go balwa le tšhireletšo ya dijo, go fediša dikgaruru tša mabapi le bong, go kaonafatša mafelo a mekhukhu le tše dingwe tše ntšhi.
Se se tla tlaleletša maite-kelo a lekala la setšhaba, sa dumelela batho ba bantšhi gape le seabe sa leago mmo-go le mekgwa ye meswa ya tšhomišanommogo le maloko a setšhaba a go fapafapana.
Tsošološo e akaretša lena-neo le leswa la bosetšhaba la go thwala bathušabarutisi le bathuši ba ka dikolong.Dikolo di šetše di thwala ka ye nako, gomme se se tliša menyetla e meswa setšha-beng se sengwe le se sengwe nageng ka bophara.
Go thwala batho go šomela mmušo ga go lebelele feela batho bao ba se nago ma-bokgoni.
Go na gape le go lebelela dialoga tša dithuto fao go nago le menyetla ya baoki, dialoga tša mahlale, ba mešomo ya matsogo le ba bangwe.
Tsošološo e tla šireletša le mešomo ka makaleng ao a amilwego kudu ke leuba.Thekgo e tla fiwa barutiši ba dikheretšhe, kudu ba basadi.
Balemipotlana ba go feta 74 000 le bona ba tla fiwa mašeleng a gore ba kgone go tšweletša.Bjalo ka setšhaba, re hlo-ka tša bokgabo le setšo go tsošološa meboya ya rena ka boswa.
Tsošološo e tla ka kabo ya mašeleng go thuša le-kala le gore le kgone go boela sekeng, go balwa le thekgo ya bohlami bja dikanegelo tša mararankoding a leago le go oketša dipolatefomo tša kgwebo ya inthaneteng.
Se se tla kgontšha borabokgabo go ikamanya le ma-baka a maswa a go šoma ao leuba le a gapeletšago go rena ka moka, gape le go tšea menyetla e meswa gore ba gole.
Selo se segolo seo se kgontšhago tlholo ya mešo-mo ka boati, gomme se di-rilwe go ba se bohlokwa ke leuba, ke kgokagano.
Gore re kgone go fenya taba ya go se lekalekane ge go etla kgokaganong, tsošološo e tla abela malapa ao a itopelago tša fase kgokagano ya lebelo ya inthanete, ka mokgwa wa go a lefelela karolo ye nngwe ya inthanete le go oketša Wi-Fi ya mahala setšhabeng.Bjalo ka ge naga e tsoga go tšwa masetlapelong a leuba la kokwanahloko ya khorona, ga re na pelaelo le go tšhošwa ke mošomo o mogolo woo o re emetšego.
Re swanetše re fihlelele tsošološo ya ikonomi ya ka pelapela ebile e akaretšago.Re swanetše re dire gore batho ba borena ba bantšhi ba boele ba šome gape.
Re swa-netše gape re boele sekeng ge go etla kabong ya ditirelo tša motheo le mananeongkgopa-rara a bohlokwa, go bolela ka dihlohlo tša leago gape le go kaonafatša ditšhaba tša ma-keišeneng le metsemagaeng.Go thwala batho go šomela mmušo ke sedirišwa seo se ka kgonago go dira tšohle tšeo di boletšwego ka mo godimo: go hlolela batho ba bantšhi mešomo mo nakong ye nnyane ge mebaraka e sa tsoga, gape le go hlola mohola wa leago ge tšeo di diragala.
Mohlala wo o tsopolwago gantšhi ke wa lenaneo la kgoparara la mešomo ya setšhaba leo le thomilwego ke ba Amerika morago ga Great Deppression mengwageng ya bo 1930.
Se e be e se tsošološo feela, empa e hlohleleditše gape le go kgatha tema le go akaretšwa.
Go na le mehlala e mentšhi ya mananeo a moswananoši a go thwala batho go šomela mmušo ka dinageng tšeo di hlabologago, go balwa le ka India, Ethiopia gape le ka mo Afrika Borwa.
Mananeo a a dira dipeeletšothwii ka diikonoming tša selegae, ka go fihlelela mafelo ao a ihlokelago pele, ka go thekga dikgwebopotlana tša selegae, gomme go tloga moo ya tsena ka ikonoming ye kgolo.Mananeo a gape a hlohle-letša le go kgatha tema ga setšhaba mmogo le kakaretšo, go fa ditšhaba maatla a go fetola maphelo a tšona ge di thoma mešomo e meswa.
Ka go dira bjalo, a tliša tlhabolo-go maemong a selegae gape le a setšhaba ka bophara.
Peeletšothwii ya mmušo go thekgeng mešomo le go tla ka menyetla ya ikonomi yeo e hlolago mohola wa leago e dira go feta ge go etla tabeng ya go lwa le tlhokego ya mešomo.
E a arabela ka gobane e šomiša didirišwa tša mmušo go arabela dihlokwa tša setšhaba sa ka nageng, e ka ba tabeng ya go hlokomela tlhago, go hlokomela gore ba ba le dijo tse di lekanego, go bula disenthara tše dingwe tša dikheretšhe, goba bakeng sa ditsela tše kaone tšeo di fihlelelegago.
Ke yeo e gatelago pele ka ge e etla ka tšhireletšo ya leago le tšhireletšo ya letseno go bao ba hlokago ka ge ba sa humane mešomo.
Ke peeletšo ya go fihla le ka moso ka ge e thekga lenaneo la tsošološo ya ikonomi ka bophara ka go phakiša go dira gore batho ba borena ba šome go kaonafatša mana-neokgoparara a mmušo wa bosetšhaba le a mebasepala.
Ka dikimollo tšeo di lego gona ka tsošološong, re hlola mešomo re hlolela bao ba e hlokago, mola ebile re eba le khuetšo yeo e bonalago ditšhabeng ka moka.
Bjalo ka mananeo a go thwa-la batho go šomela mmušo go kgabaganya lefase, tsošološo ye ya tša mešomo le yona e thekga le go oketša karolo e bohlokwa ya lekala la porae-bete ge go etla tlholong ya mešomo.
Ga le ipoeletše ka gore ge go tsoga ga ikonomi go tšwela pele, tlhokego ya mešomo ya mmušo e a fo-kotšega.
Maitemogelo a mošomo le mabokgoni ao a hwetšwago ke bao ba holegago Lesolo la Tsošološo ya Mešomo ka Presidente a tla kaonafatša dibaka tša bona tša go hwetša mešomo.
Maitemogelo ao ba a huma-nego a ba bulela gape tsela ya go ba borakgwebo.Bakgathatema ba tla kaona-fatša mabokgoni a bona gore ba kgone go thoma dikgwebo tša bona, gomme ba ka šomisa letseno leo ba le hwetšago go tšwa mošomong wa mmušo go tsenela dibaka tše dingwe tšeo di tsentšhago letseno.
Ke phela ke gatelela gore bothata bja COVID-19 ke monyetla wa go aga bokaone ka leswa.Mo nakong ye ya bothata bjo bogolo, re tla be re iphora ka go dira ditshepišo tšeo di se nago bonnete gomme di rotošago ditetelo tše kgolo tšeo re tlo palelwago ke go di phethagatša.
Ke ka fao diki-mollo tša thekgo ya mešomo le lephelo di abetšwego maše-leng ka botlalo, ka lenaneophethagatšo leo le kwagala-go.
Tsošološo ya mešomo ga e ka ga ditshepišo tšeo di se nago ntlha le thito tša ka moso, efela e ka ga tlholo ya mešomo gona fa, gonabjale.Tsošološo ke poelo ya di-poledišano tšeo di tseneletše-go le mafapha a bosetšhaba, diprofense le mebasepala ya setoropo go hlama mananeo a mešomo ka pelapela ao a ka abiwago goba a oketšwa mo nakong yeo e sa fetego kgwedi tše tshela.
Mafapha ao a rwelego mai-karabelo a go phethagatša, mmogo le batšeakarolo ba bangwe, ba lekotšwe ka go tsenelela go lebeletšwe bokgoni bja bona bja go phethagatša.
Go lenaneo le lengwe le le lengwe leo le welago ka tlase ga tsošološo, menyetla e tla bapatšwa ka boati gomme go thwalwa e tla ba ga maleba, go bulegilego ebile go senago bofihla.
Dinepo tšeo re ipeetšego tšona di a kgonega ebile di a fihlelega, gomme di tšea malebiša go tšwa maite-mogelong a maloba le mekgwatšhomo ye kaonekaone ya boditšhabatšhaba.
Batho ba borena ba itokišitše ebile ba ikemišeditše go šoma.
Boikemišetšo bjo bo swanetše bo kaonafatšwe, mmogo le mabokgoni a rena ka moka ge a le ngatana gomme a šomišwa go aga naga ya borena ka leswa mo nakong ya kokwanahloko ya khorona.
Lesolo la Tsošološo ya Mešomo ka Presidente e tliša kimollo go malapa ao a ite-mogetšego marega a matelele a go tonya, ka letseno leo le fokotšegilego kudu, gape le bakeng sa batho bao ba fe-ditšego mengwaga e mentšhi ba sa šome.
Mošomo wa nnete wa go tšea gabotse ke tokelo ya motho yo mongwe le yo mongwe.
Ke senyakwa sa kgolo ya ikonomi le boiteka-nelo bja leago.
Ka go fa tokelo ye maatla, Lesolo la Tsošološo ya Mešo-mo ka Presidente e tsenya letsogo go kwagala mo ta-beng ya go aga setšhaba seo se šomago.
Masea ao a sa tšogo belegwa a kots ing ye kgolo ya bolwetši bja Listeriosis
vukuzenzele unnamed
MaafrIka BO rWa ba swanetše go ba le kgonthišišo ya go tsenele la ge ba diriša metheo ya tlhweko ya dijo go lebeletšwe go phulega ga Listeriosis .
kgoro ya Maphelo e beile go phule ga ga L isteriosis mo go tlhokomelo ya godimo, ka ditiragalo tše 119 tše mpsha tšeo di begilwego go tloga ka la 5 Manthole.
Ka kakaretšo, ditiragalo tše 727 tšeo di kgonthišitšwego ke laporotori di begilwe ka 2017.
Senthara ya Taolo ya Malwetši le Thibelo e hlaloša Listerosisi bjale ka bolwe tši bjo šoro eupša bja go alafega gape bjo bo ka thibelwago bja go hlolwa ke pakteria ya go bitšwa Listeria monocytogenes .
E hwetšagala ka mabung, meetseng le dimeleng.
Ditšweletšwa tša diphoofolo – go swana le nama le ditšwamaswing, dijo tša ka mawatleng le ditšwele tšwa tše difsa go swana le dienywa le merogo di ka hlapelwa go tšwa methopong ye.
Le ge yo mongwe le yo mongwe a ka tsenwa ke Listerosisi, bao ba lego kotsing kudu ya go hwetša bolwetši ba akaretša masea ao a sa tšogo belegwa, batho ba bagolo, basadi ba baimana, le batho bao mašole a bona a mmele a se nago maatla go swana le balwetši ba HIV , bolwetši bja swikiri, kankere, sebete sa go se alafege goba bo-lwetši bja dipshio.
Dihlopha tše di amilwego kudu ke masea ao a sa tšwago go belegwa – ba matšatši a mathomo a 28, le batho ba mengwaga ye 15 le 49.
Dihlopha tše tše pedi di akaretša 70% ya ditiragalo ka moka.
Kgoro e kgopetše basadi ba baimana go ngwadiša go MomConnect go hwetša ditaba tše mpsha ka Listeriosis ka ge masea a ka fase ga matšatši a 28 e le ona a amilwego kudu.
“Ge re lebelela dipalopalo tša batho bao ba amilwego, re lemoga gore godimo ga dihlopha ka moka tšeo di lego kotsing, masea ao a so tšogo belegwa ke ona a amilwego kudu.
Ge re e sekaseka ka mengwaga go tloga go pelego go fihla go mengwaga ye 93, masea ao a so tšogo belegwa a le noši a dira palo ya go batamela 40% ya ditiragalo tše,” arealo Tona ya Maphelo Ngaka Aaron Motsoaledi.
Tona o kgopetše bašomi ba maphelo go hlokomela kudu ge ba šogana le ba sadi ba baimana.
“Kgopelo ya go ikgetha go bašomi ba maphelo le setšhaba ka bophara ke go fa basadi ba baimana šedi ya moswananoši.
Eba le kgonono ye kgolo nako le nako ge o šogana le mosadi wa moimana goba masea ao a sa tšogo belegwa,” arealo.
Ka fao o ka ingwadišago ka gona go MomConnect :
• Kgonthišiša go ima ga gago kua senolofatšing sa maphelo.
• Leletša *134*550# go tšwa selefounong ya gago go ngwadiša.
• Araba dipotšišo tše mmalwa tše bonolo mabapi le go ima ga gago.
• Ke moka o tla ngwadišwa.
• Go ima go ngwadišwa mo datapeising ya bosetšhaba.
• Badiriši ba amogela melaetša ya SMS ya beke ka beke go ba tsebiša ka go ima ga bona le maphelo a ngwana (go fihlela ge ngwana a nale ngwaga o tee).
Listeriosis Pakteria ye e hlolago mpholo wa dijoListeriosis e ama kudu basadi ba baimana, bana bao ba sa tšogo belegwa, batšofadi le batho ba bagolo bao mašole a bona a mmele a se nago maatla.
• phišo
• go opa ga mešifa
• go sellega
• letšhologo
• hlogo ya go opa
• ngagego ya molala
• tlhakatlhakano
• go tekateka le dithunthwane Maswao a bolwetši bjo Thibelo
1.
Hlapa matsogo a gago pele le morago ga go swara dijo.
2.
Apea, tšidifatša, goba kgahliša nama, kgogo, mae, hlapi le dijo tšeo di loketšwego go lewa mo diiring tše pedi
3.
O se ke wa ja dijo tša go se apeiwe gomme o lemoge kotsi ya mpholo wa dijo go tšwa go hlapi ya go se apeiwe (go akaretšwa suši), dijo tša ka mawatleng le dikgetla
4.
Efoga go nwa maswi a “go se apeiwe” ao a sa hlwekišwago le tšhese ya boleta go swana le ya go bitšwa feta, tšhese ya pudi le brie
5.
Ge o na le kgonono, e lahle – go ruthetša dijo tšeo di hlapetšwego go ka se di dire gore di bolokege!Listeriosis ka Afrika Borwa Go hwetša tshedimošo ka botlalo, maloko a setšhaba ba ka leletša Senthara ya Ditiro tša Tšhoganetšo ya Sehlongwa sa Bosetšhaba sa Malwetši a go Fetela (NICD) ka dinako tša mošomo mo go 011 386 2000.
Bašomi ba maphelo ba ka leletša Mogala wa NICD wa Kalafo ya Tšhoganetšo ka morago ga dinako tša mošomo mo go 082 883 9920.
Go begilwe ditiragalo tša go feta 750 le gore batho ba 67 ba hlokofetše.
Gauteng e nale ditiragalo tše ntši ya latelwa ke Kapa Bodikela, KwaZulu-Natal le Kapa Bohlabela.
Seriti sa baphologi ba tlhaselo ya thobalano
Noluthando Motswai
kgoro ya Maphelo ya Gauteng e ara-betše dinyakwa tša batšwasehlabelo ba dikga ruru tšeo di theilwego go bong ka go thakgolwa gape ga Senthara ya Tlhokomelo ya Sinakekelwe Thuthuzela mo Bookelong bja Thelle Mogoerane ka Vosloorus.
Senthara e nyaka go fokotša matshwenyego a dikgaruru tša thobalano le go fokotša hlokofatšo ya bobedi go baphologi ka go fa tlhokomelo ya maphelo ya profešenale, thobamatswalo, le phihlelelo go banyakišiši ba go ikgafa le basekiši, ka moka ka fase ga taolo ye tee.
Seboleledi sa kgoro Lesemang Matuka o re batšwase hlabelo ba be ba swanela go ya kgole go hwetša ditirelo tše.
Senolofatši seo se tha kgotšwego gape se tla thuša batho ba Katlehong, Thokoza, Vosloorus le mafelo a kgauswi.
“Bjalo ka kgoro, re phegelela maphelo a mabotse go batho ka moka ka go hlahla le go kgontšha bahlankedi ba kalafo ba mabokgoni a go ikgetha go laola batšwasehlabelo ba bosenyi.
Mo mengwageng ye meraro ya go feta, bahlankedi ba kalafo ba 106 ba phethile Thutwana ya Botsebi bja Tlho komelo ya Dikgobatšo tša Thobalano.” O bolela gore kgoro ya gagwe e tla tšwela pele go dirišana le Mekgatlo yeo E sego ya Mmušo (NGOs) le badirišani ba bangwe bao ba thušago ka go fa thekgo ya monagano go lebeletšwe kudu thibelo go feta tlhokomelo ya ka morago ga dikgaruru.
Disenthara tša tlhokomelo tša Thuthuzela di hlomilwe go kaonafatša tshepetšo ya go bega kato le ditlhaselo tša thobalano.
Batšwase hlabelo gonabjale ba thušwa mo tikologong ya seriti le ya tlhokomelo.
Disenthara di phethaga-ditšwe ke Lekgotla la Bose kiši bja Setšhaba, mmogo le kgoro ya Maphelo, Tlhabollo ya Leago le Toka le Tlhabollo ya Molaotheo, gammogo le Ditirelo tša Maphodisa a Afrika Borwa.
Go nale disenthara tše šupa ka Gauteng.
Ya mathomo e butšwe mo Bookelong bja Chris Hani Baragwanath ka 2000.
Ngaka Efadzwa Tipoy, molaodimogolo wa kalafo yoo a hlokometšego Senthara ya Tlhokomelo ya Sinakekelwe Thuthuzela, o eleditše maloko a setšhaba gore ge go ka direga gore e be batšwasehlabelo ba dikgaruru tša thobalano, go bohlokwa gore ba bege ditiragalo tšeo mo senthareng ka pela ka moo go kgonagalago.
“Dinolofatši tše di fa kalafo go thibela diphetetšo tša go fetela ka mokgwa wa thobalano go akaretšwa Hepatitis B le HIV .
Dipilisi tša go thibela go ima go tšwa go ditlhaselo tša thobalano le tšona di tla fiwa.
O se hlatswe selo; etla le diaparo tšeo o bego o di apere senolofatšing di phuthetšwe ka pampiri ya khakhi e sego ka mokotla wa plastiki,” arealo Ngaka Tipoy.
O tlaleleditše ka gore go tlo ga mola senthara e bulwago, go nale tšhomišo ya ditirelo tšeo ba di abago gomme go nale seriti seo se bušeditšwego sekeng ka ge badirelwa bjale ba ka hlapa ka morago ga tlhahlobo.
Ye nngwe ya ditlhotlo tšeo dikliniki di tšwelago pele go lebana le tšona ke gore badirelwa gantši ba latelwa kudu – go bohlokwa gore go kgoboketšwe bohlatse gomme dihlare di fiwe mo nakong ya diiri tše 72 tša tlhaselo.
CACH e kgokaganya baithuti le dibaka tša go ithuta
Silusapho Nyanda
Bafsa bao ba sego ba hlwa ba hwetša dikgoba ka dihlongweng tša thuto ya godimo ba ka kgopela thušo go Lefelo la go Thuša Barutwana bao ba Hlaetšwego ke Dikgoba Ditheong tša Thuto ya Godingwana (CACH).
CACH ke tirelo ya inthaneteng ya mmušo yeo e laolwago ke Kgoro ya Thuto le Tlhahlo tša Godingwana (DHET).
E thuša bao ba nyakago go fihlelela dithuto tša yunibesithi, tša dikholetšhe tša Thuto le Tlhahlo tša Sethekniki le tša Matsogo tša Godingwana (TVET) le bao ba nyakago go fihlelela dibaka tša tlhabollo ya mabokgoni.
“Ditirelo tša CACH di thomile go hwetšagala go thoma ka la 24 Pherekgong 2022 gomme di tla tswalelwa ka la 31 Mopitlo go thuša bao ba nyakago go tsenela dithuto tša godingwana eupša ba lebane le ditlhohlo tša go hwetša sekgoba,” gwa bolela Tona ya Thuto le Tlhahlo tša Godingwana Ngaka Blade Nzimande.
CACH e ka thuša bao ba dirilego dikgopelo tša se kgoba ka yunibesithing goba ka kholetšheng ka 2021 eupša ba se ba fiwa sekgoba ka thutong yeo ba e kgethilego.
DHET e hlalošitše gore se ka tlwaelo se direga ge modiradikgopelo a sa fihlelele dinyakwa tša maleba goba ge sehlongwa sa thuto se fihlile magomong a palo ya baithuti bao e ka kgonago go ba ngwadiša.
CACH e ka thuša gape bao ba dirilego dikgopelo go sehlongwa sa thuto ya godingwana gomme ba amogetšwe, eupša bjale ba nyaka go fetoša thuto yeo ba nyakago go e dira.
CACH e tla lebiša bakgopedi go ditirelo tša go ba hlahla ka tsebo ya dirutwa tša mešomo ka go fapana gomme fao go kgonagalago, ya ba fa sebaka sa gore ba fiwe dikgoba tšeo di sa lego gona ka diyunibesithing le ka dikholetšheng tša TVET goba le ka dikgobeng tša go ithutela mešomo tša ka Bolaoding bja Lekala la Thuto le Tlhahlo (SETA), ka ntle le gore ba ye sehlongweng sefe goba sefe.
Diyunibesithi tša mmušo ka moka, dikholetšhe tša TVET le di-SETA di ka kgona go fihlelela tshedimošo ye e bolo kilwego ya CACH go nyaka batho bao ba fihlelelago dinyakwa tša dikgoba tšeo di sa lego gona.
“Dihlongwa tša thuto le tlhahlo di kgetha batho go tšwa go tshedimošo ye e bolokilwego go CACH gomme tša ikgokaganya le bao ba kgethilwego thwii,” gwa bolela seboleledi sa DHET Ishmael Mnisi.
Badiradikgopelo bao ba ingwadišetšago CACH ba swanetše go romela dintlha tša bona, go akaretšwa dirutwa tšeo ba batlago go ithutela tšona.
Badiradikgopelo ba na le kgetho ya go amogela goba go gana dikgoba tša go ithuta tšeo di lego go lenaneo la CACH.
Dihlongwa tša thuto ya godingwana le tšona di tla kgona go fihlelela tshedimošo ya badiradikgopelo go CACH, ge badiradikgopelo ba šetše ba ingwadišitše ebile ba loutile dipoelo tša bona tša Marematlou.
Mnisi o bolela gore CACH e thuša gape baithuti bao ba sego ba hlwa ba tšea sepheto mabapi le dikgetho tša mešomo ka go ba romela go Tirelo ya DHET ya go Ditirelo tša go Hlahla Badiradikgopelo ka Tsebo ya Dirutwa tša Mešomo ye ba ka Ithutelago yona ya Lesolo la Khetha.
Melao ye meswa e maatlafatša ntwa kgahlanong le GBV
Vukuzenzele Unnamed
Ngwageng wo o fetilego, ke amogetše lengwalo go tšwa go sehlopha sa badudi bao ba amegilego bao ba bego ba ipiletša go mmušo go šireletša basadi le bana ba naga ye go ditiro tša dikgaruru.
Bona ba be ba bolela ka go oketšega ga ditiro tša go kata le tša tlaišo ya tša thobalano, ba ngwadile gore bjalo ka basadi ba tšwela pele go phela ka letšhogo; ba lahlegelwa ke tshepo ya bona go molao.
Ke ile ka amega le go kgwathega maikutlong kudu kege ba hlaloša letšhogo leo basadi ba naga ya rena ba phelago ka lona ka mehla.
Ge re arabela tlaišego yeo basadi le bana ba phelago ka tšona re fetišitše melao yeo e hlametšwego go ba šireletša.
Eupša le ge re na le dikotlo tšeo di phethagatšwago ka nepo ya go tloša badiraditiro tše setšhabeng, basadi le bana ba tšwela pele go tlaišega le go hlokofala.
Ke sa tšwa go saenela dikarolo tše tharo tša melao ye e hlamilwego mo nakong ye e sa tšwago go feta tšeo di phethagatšago ditshepišo tša rena ka nepo ya go maatlafatša tshepedišo ya tirišo ya toka go bosenyi, go tšwetša pele boikarabelo go ralala le mmušo le go hloma thekgo go batšwasehlabelo e lego se bohlokwa go matsapa a rena ka moka.
Molaophetošwa o moswa wa Bosenyi le Merero ye e Amanago le Bjona o šireletša batho bao ba lego kotsing ya tlaišo gore ba se be batšwasehlabelo gape ka go dumelela dikgoro tsheko go thwala batsenagare bao e lego gore ngwana, mogolofadi goba motšofadi a ka botsološwago ke bona dipotšišo ka ditshepedišong tša tsheko.
Se se dumelela gore go be le tšhomišo ya tlaleletšo ya bohlatse ka mokgwa wa linki ya kgatišo ya mantšu le bidio.
Se se thuša go šireletša dihlatse gore di se kwešwe bohloko, go thibela dititelego tše di sa kwagalego le go boloka ditshenyegelo ka ditshepedišong tša tsheko.
Molao o moswa o maatlafatša kudu maemo a peila mabapi le bosenyi bjo.
Mosekiši yo a sa ganetšego peila ka melato ye itšego o swanetše go ba le mabaka a gagwe ao a ngwadilwego.
Kgorotsheko e swanetše go lekodišiša ditšhošetšo dife goba dife tša dikgaruru tšeo di dirwago kgahlanong le mongongoregi le go mai kutlo a mongongoregi mabapi le polokego ya gagwe.
Ka ntle le ge kgorotsheko e kgotsofetše gore go na le maemo ao a kgethegi lego ao a dirago gore mosenyi a lokollwe ka peila, mosenyi yoo o swanetše go ganetšwa ka peila.
Molaophetošwa o moswa wa Bosenyi (wa Melato ya Thobalano le Merero ye e Amanago le Yona) o dira gore tlaišo ya tša thobalano le tlaišo ya bao ba sego ba itekanela monaganong e be bosenyi, ebile o hlagiša gore melato ya tša thoba lano kgahlanong le bao ba sego ba itekanela monaganong e swanetše go ngwalwa ka go Retšistara ya Bosetšhaba ya Basenyi ba tša Thobalano (NRSO).
Re arabile boipiletšo bja gore re maatlafatše taolo ya NRSO.
Batho bao ba bonwego molato wa tša thobalano kgahlanong le bana goba le bao ba sego ba itekanela monaganong, bao ba bonwego molato peleng ka ditiro tše, gomme ba rometšwe kgolegong dikgwedi tše di fetago tše 18 ba ka dira kgopelo ya gore maina a bona a tlošwe retšistareng ka morago ga mengwaga ye 20.
Molao wo o tšwela pele go laola maikarabelo a go bega molato go batho bao ba tsebago gore melato ya tša thobalano e dirilwe kgahlanong le batho bao ba lego kotsing.
Molaophetošwa wa Dikgaruru tša ka Malapeng o hlokometše a mangwe a maemo ao a hlakahlakanego a dikamano tša dikgaruru tša ka malapeng.
Re maatlafaditše tshepedišo ya go hwetša taelo ya tšhireletšo ye e tšwago ma phodiseng, gomme ra katološa maemo ao ka ona taelo ye e ka kgopelwago ka fase ga ona.
Re rarollotše bothata bja gore basadi le bana ba dirwe batšwasehlabelo le ge e le gore ba na le taelo ya tšhi reletšo ye e tšwago maphodi seng, goba le ge ba le gare ba dira kgopelo ya tšhire letšo go tšwa maphodiseng.
Ge kgorotsheko e dumela gore mongongoregi o kotsing ye e ka hlagago mo nakong ye e sa fetšego pelo e ka fana ka taelo ya tšhireletšo ka bjako ka ntle le go swanela ke go fa moarabi tsebišo ya kgorotsheko ya go tla go ika rabela ka tshekong go kwa lehlakore la gagwe pele e ka ntšha taelo ya yona.
Se bohlokwa ke gore, ge kgorotsheko e efa motho yo a pharwago ka molato wa dikgaruru tša ka lapeng peila gomme a se a fiwa taelo ya tšhireletšo ya go mo thibela go kopana le motho wo a mo pharago ka molato, kgorotsheko e swanetše go mo fa taelo yeo ka morago ga go mmitša gore a tle go ikarabela.
Ge kgorotsheko e fana ka taelo ya tšhireletšo e swanetše gore ka lona lebaka leo e laele gore go fanwe ka taelo ya go golega mosenyi, yeo e fegilwego, gomme taelo yeo e swanetše go fiwa tirelo ya Maphodisa ya Afrika Borwa (SAPS).
Ge leloko la maphodisa la SAPS le belaela gore mo ngongoregi o kotsing ka lebaka la ge taelo yeo e tshetšwe, o swanetše go golega mmelaelwa yo a filwego taelo yeo ka bjako.
Molao wo bjale o šireletša ka botlalo batšofadi go ditiro ka moka tša dikgaruru tša ka malapeng, ebile o dumelela bangongoregi go dira kgopelo ya ditaelo tša tšhireletšo intha neteng, go realo e le go ba bolokela nako le ditshenyegelo tša maeto a go ya dikgorotshekong.
Go šireletša bangongoregi kgahlanong le go tlaišwa go tšwela pele, kgoro tsheko e ka fana ka tsebišo ya Tlhokomedišišo ya Polokego yeo e tlago nyaka gore leloko la SAPS le dule le kgokagana kgafetšakgafetša le mongongoregi ka ntle le gore motho yo a mo tlaišago a tsebe.
Batšwasehlabelo ba Dikgaruru tša Bong (GBV) gantši ba ngongorega gore ga ba swarwe gabotse goba gore dingongorego tša bona di phaelwa thoko ge ba tliša dingongorego ditešeng tša maphodisa.
Maloko a SAPS ao a palelwago ke go obamela ditlamego tša bona ka fase ga molao wo o moswa batla bonwa molato wa mai tshwaro ao a sego a dumelelwa.
Batho ka moka ba bagolo bao ba tsebago goba bao ba belaelago gore dikgaruru tša ka malapeng di a dirwa kgahlanong le ngwana, le motho yo a sego a itekanela ka monaganong goba le motšofadi ba tlamega go bega ditiro tšeo go modirelaleago goba go maphodisa.
Go palelwa ke go dira seo ke molato wa bosenyi.
Se se dira gore molawana wa gore dikgaruru kgahla nong le basadi le bana ke maikarabelo a yo mongwe le yo mongwe e be molao.
Go fetišwa ga melao ye meswa ye ke kgato ya go phethagatša se.
Eupša se ga se tharollo.
Sa mathomo re swanetše go thibela gore dikgaruru le tlaišo di direge.
Ge re šoma mmogo bjalo ka setšhaba, re swanetše go šomiša go bolela ga rena, boikgafo bja rena le go ba le sebete ga rena go fediša dikgaruru tšeo didirwago ke banna kgahlanong le basadi le bana.
Badirabosenyi ba bomenetša mabapi le COVID-19 ba golegilwe
Vukuzenzele Unnamed
Batho le dikhamphani tšeo di bego di kgatha tema ka bomenetšeng bja go amana le dithentara tša mmušo tša mabapi le ditlabelo le ditirelo tša Bolwetši bja Coronavirus (COVID-19) ba rwešwa maikarabelo go ditiro tša bona.
Pego ya mafelelo ya Lekala la Dinyakišišo tšeo di Ikgethilego (SIU) ka ga dinyakišišo tša lona mabapi le dipelaelo ka ga tšhomišobošaedi efe goba efe ya ditšhelete tša COVID-19, go ralala le makala a mmušo le a phraebete ka moka e sa tšwa go dumelelwa ke Mopresidente Cyril Ramaphosa gore e lokollwe e fiwe setšhaba.
Pego ye ke kgato ye bohlokwa ka ntweng kgahlanong le bomenetša le tšhomišobošaedi ya ditšhelete ka lekaleng la mmušo le la phraebete, a realo.
Ka Mosegamanye 2020, Mopresidente Ramaphosa o ile a dumelela gore SIU e dire dinyakišišo.
Ka yona nako yeo, o ile a tshepiša gore ge SIU e hweditše bohlatse bja gore molato wa bosenyi o dirilwe, e tla gapeletšega go romela bohlatse bjoo go Tirelotaolo ya Bosekiši ya Bosetšhaba (NPA).
SIU e ile ya fiwa maatla a go phethagatša ditshepedišo tša melato ya bosenyi gore go hwetšwe ditšhelete go ditshenyo goba go ditahlegelo tšeo di hweditšwego ke mmušo.
Tšeo pego e di utollotšego
SIU e nyakišišitše dikonteraka tše 5 467 tšeo di abetšwego baabi ba ditirelo ba 3 066, tše di bitšago palomoka ya R14.3 pilione.
Dinyakišišo mabapi le dikonteraka tše 4 549 di phethilwe, gomme tše 2 803 tša tšona di hweditšwe di se molaong.
Se se fihla go 62% ya dinyakišišo tše di phethilwego.
“Dinyakišišo tše di be di nepišitše batho le dihlongwa tšeo di bego di dumela gore di ka šomiša bošaedi seemo sa bosetšhaba sa go ba kotsing ka nepo ya go ikhumiša le go homiša bao ba dirišanago le bona go šomiša ditšhelete tša mmušo bošaedi,” Mopre sidente a realo.
O tlaleleditše ka gore ga go amogelege gore diko nteraka tše ntši ka tsela ye tšeo di amanago le go phološa maphelo le go šireletša go iphediša ga batho di ka be di abilwe ka fao go sa amogelegego, di se molaong goba di le tša bomenetša.
“Dinyakišišo tše di bontšha boikgafo bja rena bja go tumola bomenetša ka medu le go šomana le badirabosenyi,” gwa bolela Mopresidente Ramaphosa.
Pego ya mafelelo e bolela ka botlalo mabapi le melato yeo SIU e e rometšego go NPA, go dikgoro tša mmušo le go dihlongwa ka lekaleng la mmušo le go batšeakarolo ba bangwe.
NPA e tla pheta tshepedišo ye ya go golega badirabosenyi le go rarolla mafokodi ao a bonwego ke dinyakišišo tša SIU, Mopre sidente a hlaloša bjalo.
Kgato ye e tšerwego
Go tloga mola go thomišwago ka dinyakišišo, SIU, ka go šomišana le ditheo tše dingwe, e bile le kgatelopele ye e latelago:
• Melato ye 45, ya boleng bjo bo kopantšwego bja R2.1 pilione, e ngwadišitšwe le Kgorotsheko ye e Kgethegilego ya Melato ya tša Bomenetša, Tsogolekobong le Ditshepedišo tša Ditšhelete ka fao go Sego Molaong.
Kgoro tsheko ye e kgethegilego e filwe mošomo wa semolao wa go hwetša ditšhelete tša mmušo tšeo di utswitšwego ka tsela ya ditiro tša bomenetša, tsogolekobong le ditshepedišo tša ditšhelete ka fao go sego molaong, le go phethagatša magato a tshekišo kgahlanong le badirabosenyi;
• Melato ye 224 e rometšwe gore go tšewe magato a kgalemo kgahlanong le bahlankedi ba mmušo goba ba dihlongwa tše;
• Melato ye 386 e rometšwe go NPA, gomme ye meraro e rometšwe gore e tšeelwe sepheto ke kabinete;
• Melato ye 330 e rometšwe gore e tšeelwe sepheto ke bolaodi ba ka mešomong, go akaretšwa go magato a dikiletšo (gore badirabosenyi ba se kgone go šomela mmušo).
Go ya ka pego ye, palomoka ya R551.5 milione (ya boleng bja kheše le dithoto) e tlo hwetšwa, mola R34.2 milione yona e šetše e hweditšwe go fihla mo lebakeng le.
Dinyakišišo tše di thibetše tahlegelo ya R114.2 milione, gomme tša emiša dikonteraka tša boleng bja R170.4 milione.
SIU e emetše gore melato ye e phethwe magareng ga Hla kola le Moranang 2022, pele ga ge go ka romelwa pego ya tlaleletšo go Mopresidente mafelelong a Phupu.
Pego ye ga e akaretše dintlha tša dinyakišišo tše di tšwelago pele ka ga dipelaelo tše di amogetšwego ke SIU ka morago ga letšatši la mafelelo leo le bego le beetšwe pego ya mafelelo.
Tšona di akaretša dinyakišišo ka ga baabaditirelo ba 476, bao ba amegago dikoterakeng tše 964, tša boleng bja go feta R961.6 milione.
Dipoelo tša dinyakišišo tše, Kantoro ya Mopresidente ya realo, le tšona di tla fiwa ka pegong ya Phupu.
Mopresidente o lebogile SIU ka mošomo wo e o dirilego mo dikgweding tše di fetilego tše 18, le gape babegabosenyi le dihlatse tše dingwe tšeo di fanego ka tshedimošo go banyakišiši.
Phepo ya dijo mo dikolong e netefatša gore bana ga ba phele ka tlala
Vukuzenzele Unnamed
Bana bao ba ka fetago dimilione tše senyane ba amogela dijo tša phepo dikolong gomme se ke ka lebaka la Lenaneo la Bosetšhaba la Phepo ya Bana ba Dikolo (NSNP), leo le tsebagaditšwego ka ngwaga wa 1994.
Lenaneo le le ikemišeditše go kaonafatša bokgoni bja bana bja go ithuta, ka go fokotša phepompe le tlala le go kaonafatša go tsena sekolo ga bana, kudukudu ka dikolong tšeo di hlokišitšwego menyetla.
“Lenaneo le le bohlokwa go tšwetša pele ditokelo tša baithuti tša molaotheo go phepo ya motheo le go thuto ya motheo,” gwa hlaloša Motlatšatona wa Thuto ya Motheo Ngaka Reginah Mhaule.
Ka lebaka la NSNP, bana ba bantši ba tla sekolong ka nako ebile ba tla ka mehla, gomme go theeletša ga bona ka mephatong go kaonafetše.
Go ya ka Kgoro ya Thuto ya Motheo (DBE), bana ba rutwa ka ga mekgwa ye mekaone ya go ja le ya mekgwa ya bophelo.
Dikolo di hlohleletšwa go hloma dirapana tša tšona tša dijo gore di kgone go tlaleletša tša lenaneo la dijo la NSNP.
Baithuti, barutiši le batswadi ba rutwa go tšweletša dijo tša bona ka dirapaneng.
Difoka tša NSNP
Sekolo sa Phoraemari sa Thabang ka Bethlehem, Forei setata, ke se sengwe sa dikolo tše di holegago go NSNP.
Sekolo se se sa tšwa go thopa Sefoka sa Sekolo se Sekaone sa go Sepediša lenaneo la NSNP.
Difoka tše di keteka mana-neo a phepo a dikolong ka go lebeledišiša ditiro tša ona tša pabalelo ya maphelo le tša polokego, dijo tša phepo, dirapana tša dijo le thuto ka ga phepo.
“Ke thabile kudu ge sekolo se se thopile sefoka,” gwa bolela Seyanokeng Sejake, yo a nago le sebaka sa mengwaga ye 24 e le hlogo ya sekolo sa Phoraemari sa Thabang.
Sekolo sa Phoraemari sa Thabang se thomile go sepetša lenaneo la sona la phepo go tloga ka 1994.
Lehono, se netefatša gore baithuti ba sona ba 1 065 ba hwetša dijo tša mesong tša phepo letšatši le lengwe le le lengwe tše di rekwago dikgwebong tša mo motseng.
Dijo di apewa ke maloko a setšhaba ao a sa šomego, bao ba thwalwago ke lekgotlataolo la sekolo (SGB).
Dijo tšeo di abilwego ke Kgoro ya Thuto ka go abela sekolo se ditšhelete di apea ke baapei ba dijo ba tshela bao ba thwetšwego ka go ithaopa (VFH),” gwa bolela Sejake.
Yo mongwe le yo mongwe wa bašomedi ba di-VFH o hwetša letsenonyana le lennyane go mo leboga ka mošomo wa gagwe wa go apea dijo.
Sekolo sa Phoraemari sa Thabang se amogetše tlhompho ye kgolo ka moletlong wa kabo ya difoka ka lebaka la ge se šomile kudu gomme se gape ke ka lebaka la boikgafo bja SGB ya sona, sehlopha sa taolo le Komiti ya NSNP ye e šomago gabotse, gwa bolela Sejake.
“Go tsena ka nako ke seo se dirwago letšatši le lengwe le le lengwe.
Ga re dumelele gore baithuti ba se tle sekolong ka ntle le lebaka leo le kwagalago, ebile ga re na le bao ba tlogelago dithuto pele ba ka di pheta.
Go theeletša ka šedi ga baithuti ba rena le go šoma gabotse mešomong ya bona ka moka ya sekolo le gona go kaonafetše,” a tlaleletša ka go realo.
Ka ge mpho ya ge re thopile sefoka e le khitšhi ya maemo a godimo ye e agilwego ke Tiger Brands Foundation, lenaneo la phepo la sekolo se le tlo kaonafala le go feta.
Sekolo se netefatša gape gore go na le kabo ya dijo ye e lekanego yeo e laolwago gabotse, go netefatša gore go dula go na le dijo ka mo lenaneong le.
“Go fa mohlala, re na le serapana sa dijo seo se abago merogo go tlaleletša dijo tša NSNP,” gwa hlaloša Sejake.
Bathopadifoka
Ka go legoro la Dikolo tše Kaone, sekolo sa Grootdrink Intermediate, ka Seleteng sa Mgcawu District ka Kapa Leboa, se hweditše maemo a bobedi; gomme Sekolo sa Phoraemari sa Aaron Gqedu, ka Nelson Mandela Bay ka Kapa Bohlabela, se hweditše maemo a boraro.
Di tlo hwetša ditlabelo tša ka khitšhing go tšwa go Kgoro ya Thuto ya Motheo.
Sefoka se Sekaone sa ka Seleteng se thopilwe ke Umzinyathi (KwaZulu-Natal).
Selete sa ZF Mgcawu (ka Kapa Leboa) se hweditše maemo a bobedi gomme sa Metro North (ka Kapa Bodikela) sona se hweditše mae mo a boraro.
Selete se sengwe le se sengwe se thopile ditlabelo tša ka ofising le tša dikhomphutha.
Ka 2020/21, NSNP e fepile bana ka dikolong tše 21 189 ka dijo.
Dirang gore bana ba bolokege inthaneteng
Vukuzenzele Unnamed
Ka ge lefase le tšwela pele go diriša inthanete kudu, go bohlokwa gore bana ba šomiše dibaka tše gomme ba dire bjalo ba itlhokometše.
Tshepetšo ya Dikgokagano le Tshedimošo ya Mmušo (GCIS) le Digify Africa di sa tšwa go swara wekešopo ya inthaneteng le Media Monitoring Africa (MMA) le Lekgotla la Difilimi le Diphatlalatšo (FPB) go ruta bana, barutiši, batswadi le setšhaba mabapi le ka fao ba ka rwalago maitemogelo mabapi le inthanete.
Phakamile Khumalo, Molaodi wa Mananeo wa Tlhabollo ya Setšhaba le Mabokgoni a tša Kgašo ka MMA, o boletše gore bana ba šupa go ba 10 bao ba arabilego dipotšišo bjalo ka karolo ya Dinyakišišo tša SA Kids Online ba boletše gore ba šomiša inthanete ka ntle le tumelelo ya batswadi ba bona.
Ke fela ba bane go bana ba 10 bao ba boletšego gore ba na le tshedimošonyana mabapi le polokego inthaneteng.
Se se laetša gore bana ba hloka mabokgoni le methopo ye e ka ba thušago go šomiša inthanete ka polokego.
Mmaletjema Poto, Mohlankedi wa Tšhireletšo ya Bana wa FPB, o boletše gore ba tswadi ba swanetše go tseba dikotsi tšeo bana ba bona ba lebanego le tšona inthaneteng, go akaretšwa go bogela ditiro tša thobalano goba tlaišo ya bana ka thobalano, le go rutwa ke batho ba bagolo bao ba ba tlaišago ka tša thobalano.
Bana ba ka fetoga batšwaselabelo ba batho ba bagolo bao ba ba tlaišago ka thobalano fela ka go no nyaka tshedimošo inthaneteng ba sa lemoge selo le ka go klika linki ye e phošagetšego.
Badirabosenyi go tloga fao ba hwetša tshepo ya bona gomme ba thoma go ba ruta ditiro tša thobalano.
“Gantši ngwana o jewa ke dihlong gomme ka morago ga fao ga a bolele ka seo, gomme se se dira gore go be boima go yena go tšwa ka tebetebeng ya go rutwa ditiro tše,” Poto o boletše bjalo.
O kgalemile gape kgahlanong le go romelana dibidio goba diswantšho tša thobalano le bana inthaneteng.
“Go fetogile setlwaedi go romelana diswantšho le dibidio kgašong ya setšhaba.
Eupša go romelana diswantšho le dibidio tša mohuta wo ke bohlatse bja tlaišo ya bana.
Go ba le diswantšho le dibidio tša mohuta woo goba go di romela go ba bangwe ke molato wa bosenyi,” gwa tlaleletša Poto.
Thušo e a hwetšagala
Go na le methopo ya mehutahuta ye e ka thušago bana go šomiša inthanete ka polokego.
MMA e sepediša Web Rangers, e lego lenaneo la tsebo la titšithale ka nepo ya go fa bana, barutiši le batswadi bokgoni.
Dibidio tša go lemoša batho ka bomphenyašilo ba inthaneteng, go romela dingwalwa tša go bolela ka thobalano le go ruta bana ditiro tša thobalano intha neteng, di hwetšagala go www.webrangers.co.za
MMA e thuša gape bana ka go diriša wepsaete ya yona ya Hashplay (https://hashplay.co.za), yeo e akaretšago pholathefomo ya kgašo ya setšhaba ye e dumelelago bana go boledišana le modiredi wa inthaneteng ka ga seo ba itemogelago sona go kgašo ya setšhaba.
Digify Africa e na le Kitso WhatsApp bot ya go se lefelwe ye e thušago bana go ba le mabokgoni a tsebo ya titšithale.
Etela https://digifyafrica.com/learnersresponsible-citizens.
O ka bega tlaišo ya bana ka thobalano goba dikgaruru tša bana go FPB ka go romela emeile go hotline@fpb.org.za goba ka go letšetša mogale go 012 003 1400.
O ka bega se ka ntle le go tsebiša leina la gago.
Letseno la motšhelo leo le kaonafaditšwego le thekga tsošološo le kgolo
Vukuzenzele Unnamed
Mo nakong ye e sa tšwago go feta, Tirelo ya Motšhelo ya Afrika Borwa (SARS) e tsebišitše ka go dipoelo tša yona tša pele ga nako tša mabapi le kgoboketšo ya letseno la motšhelo gore e kgobokeditše tšhelete ye e fetago R1.5 thrilione magareng ga Moranang 2021 le Hlakola 2022.
Se se bolela gore lekgetho le le oketšegile ka 25% ge le bapišwa go la ngwaga wo o fetilego le koketšego ya 15% ge le bapišwa go la ngwaga wa go feta wa pele ga wa leuba la COVID-19.
Go tloga mola e hlongwago mengwaga ye 25 ye e fetilego, mo nakong yona yeo SARS gape e lefile tšhelete ya godimodimo ya tefelomorago ya metšhelo.
Setheo sa kgoboketšo ya letseno la motšhelo seo se nago le bokgoni se bohlokwa kudu magatong a go aga mmušo wo o nago le bokgoni.
Letseno la motšhelo le dira gore naga ya rena e be le tlhabollo.
Tšhelete ye e kgoboketšwago ke lekala la SARS ke yona ye e šomišetšwago go lefela kabo ya ditirelo le ya mananeokgoparara.
Ka R17.8 thrilione yeo SARS e e kgobokeditšego go tloga mola e hlongwago ka 1997, re kgonne go aga mananeokgoparara a mantši a go swana le dikliniki, dikolo le dipetlele, ra kaonafatša ditsela le go aga ditsela tše diswa, le go thekga maloko a setšhaba ao a lego kotsing kudu ka go ba abela ditšhelete tša leago le go phethagatša magato a mangwe.
Ge mananeo a kgoboketšo ya letseno la motšhelo le melawana yeo e a thekgago e šoma gabotse, e se ya hlakahlakana ebile e lekalekanya batho, a hlohleletša gore setšhaba se obamele molao kudu.
Go bušetša seemo sekeng le seriti sa SARS e bile se sengwe sa dilo tšeo di beilwego pele kudu ge ke kgethwa go ba Mopresidente ka 2018.
Go swana le dihlongwa tše dingwe tše mmalwa tše bohlokwa, SARS e itemogetše diabe tša go se loke tša ditiro tša go gogwa ga mmušo ka nko, fao boradipolotiki ba bego ba na le seabe, go bego go na le taolobošaedi fao ebile mabaka a mangwe a bego a ama gampe go šoma gabotse ga setheo se.
Se se bile le diabe tša thwii e sego fela tša go nyefiša meboya ya balefametšhelo, eupša gape go tahlegelo ya tshepo ya kgwebo go setheo se.
Ka 2018, ke thwetše khomišene ya dinyakišišo mabapi le taolo le tshepedišo ya metšhelo ka SARS yeo modulasetulo wa yona e bego e le Moahlodi wa Kgorotsheko ya Molaotheo yo a rotšego modiro Robert Nugen.
Khomišene e fane ka pego ya yona ya mefelelo mafelelong a ngwaga wona woo.
Mengwaga ye mene ka morago ga fao, SARS e tsentše tirišong ditšhišinyo tše di nyakilego go ba ka moka ga tšona tše 16 le ditšhišinyo tše dingwe tša ka fasana tše 27 ka nepo ya go bušetša sekeng setheo se.
SARS e phethagaditše leano la peakanyoleswa leo le nago le nepišo ka maikemišetšo a go ipea pele go phethagatšeng ga botsebi le ga kabo ya ditirelo ka bokgoni.
E na le lenaneo leo le beakantšwego gabotse go tšwetša pele maitshwaro a makaone mabapi le go lefa motšhelo le go obamela melawana ya go amana le motšhelo.
Ditheko tša godimo tša bjale tša ditšweletšwa, tšeo di feletšago ka letseno la godimo la motšhelo wa dikhamphani, di bile le seabe go go phuhlama ga moragorago ga kgoboketšo ya letseno.
Seo gape se bakilego se e bile magato ao a tšerwego ke SARS go kaonafatša theknolotši ya yona ya tshedimošo le mananeokgoparara a mangwe, go dira gore metšhelo ya dithoto e dirwe ka sebjalebjale, go thwala bašomi bao ba nago le bokgoni, le go lwantšha go efoga tefo ya motšhelo le ditiro tša bosenyi.
Ye nngwe ya ditšhišinyo tša Khomišene ya Nugent e bile gore SARS e hlome leswa bokgoni bja go lekodišiša le go nyakišiša dikgwebišano tše di sego molaong.
Lekala la Ekonomi ye e Sego Molaong leo le hlomilwego leswa ka 2018 le fihleletše dikatlego tše mmalwa mabapi le go lwantšha dikgwebišano tše di sego molaong, go akaretšwa go diriša nepišo go go se obamele melawana ka lekaleng la metšheloišo ya dithoto.
Kgoboketšo ya motšhelo go tšwa dikhamphaning tšeo di ngwadišitšwego le JSE, go tšwa go badudi ba dinaga tše dingwe le go batho bao ba hwetšago letseno la godimo bjale e laolwa gabotse kudu ka go diriša Lekala la Dikgwebo tše Kgolo, leo le hlomilwego leswa ka 2020.
Ka lebaka la leano la pekanyoleswa la SARS go bile le go obamela melawana ka fao go kaonafetšego mabapi le motšhelo wa letseno la batho, motšhelo wa dikhamphani le wa Pay as You Earn.
SARS e hlokiša bao ba efogago go lefa motšhelo botšhabelo, baholegi ba ditiro tša bosenyi, le bao ba kgathago tema ka go ditiro tša bomenetša.
Go tsebega kudu gore ‘tirelo ya metšhelo’ ke ye nngwe ya ditlabelo tše di šomago gabotse kudu tša go lwantšha bomenetša.
Ge mokgwa wa go phela wa motho o sa sepelelane le seo a se tsebagaditšego gore o na le sona, SARS e be e dira ditekodišišo tša mekgwa ya bophelo go batho.
Mo ngwageng wo o fetilego, SARS e phethile ditekodišišo tša mekgwa ya bophelo tšeo di feleleditšego ka gore go kgoboketše tšhelete ye nngwe ye e ka bago R474 milione.
Ge re tšwela pele ka matsapa a go maatlafatša bokgoni bja mmušo le go aga leswa dihlongwa tšeo di bego di fokoditšwe maatla ke ditiro tša go goga mmušo ka nko, re ithuta tše ntši ka seo SARS e se fihleletšego mo nakong ye kopana kudu.
Ge dihlongwa tša mmušo di sepetšwa gabotse ebile di šoma gabotse, ge di laetša seriti sa tšona le tekatekano ka mešomong ya tšona, se se tsenya letsogo go maemo ao a oketšegago a go tshepa mmušo.
Tshepo ya dikgwebo le ya babeeletši le yona e a kaonafala, gomme se se hlohleletša peeletšo ye kgolo le go gola ga ekonomi.
Boetapele le bašomi ba SARS ba tlo lebogišwa ka mošomo wa bona.
Ditebogo di swanetše go lebišwa go balefi ba motšhelo ba Afrika Borwa bao ba tshephagalago.
Ka ntle le tirišano ya lena, nkabe go se gwa kgonagala gore re hwetše letseno la moragorago.
Gore SARS e katološitše lenaneo la balefamotšhelo ka ba bangwe ba bafsa ba 1.8 milione mo ngwageng wo o fetilego ke katlego ye nngwe ye e kgahlišago.
Re ka kgona go aga Afrika Borwa leswa fela ge re ka tšwela pele go fihlelela tlamego ye ya rena ka moka, le ge re ka maatlafatša mošomo wo mo leba keng le o tšwelago pele go netefatša gore metšhelo ye e šomišwa ka bohlale le ka maswanedi.
Bobegaditaba bja Afrika Borwa ke kokwane ye bohlokwa ya temokrasi ya rena
vukuzenzele unnamed
Mo dinageng tše dintši go pha tlalala le lefase, leuba la coronavirus le diri le gore go be le kiletšo ya ditokologo tša badudi tše dintši gomme la šikinya kopano ya leago.
Eupša dinaga tšeo di nago le diinstitušene tše maatla, mananeo a molao a go ela maemo hloko le bobegadi taba bjo maatla di dutše di kgona go thibela go nyatšwa ga ditokelo tša batho le gore taolo ya mmušo e se šomišwe bošaedi.
E šetše e le dikgwedi tše tshela mola go tsebišwago maemo a bosetšhaba a ma setlapelo.
Ntle le mokgwa wa moswananoši wa bolwetši le tlhohlo ye kgolo ya go bea naga ya batho ba 58 milione ka fase ga go dula ka gae, re šomile gabotse.
Re kgonne go laola go phatlalala ga bolwetši kudu ka lebaka la tirišano le tlhokomelo ya badudi.
Se se kgonagetše ka lebaka la mošomo wo mobotse wa bobegaditaba bja rena.
Re swanetše go leboga boraditaba/mmaditaba ba go šoma ka maatla gape ba maikemišetšo ba Afrika Bo rwa.
Ba thušitše go abela badudi ba rena tshedimošo ka go phatlalatša melaetša ya maphelo ka ga go se batamelane kudu le go hlweka.
Ba dirile se ka fase ga maemo a boima, gantši ka methopo yeo e se ya lekanago.
Ba boletše dikanegelo tša dipoelo tša go dula ka gae go maphelo a batho le dikgwebo tša bona.
Ba ile metseng, di toropong le ditoropokgolong, ba tšweletša dikanegelo tša batho ba ba tlwaelegilego gomme ba gogela šedi ya setšhaba go mathata ao go itemogetšwego wona maoke long le dikliniking, gomme seo se hlohleleditše magato a mmušo.
Bobegaditaba bja rena bo utollotše dilo tšeo ka tlwaelo di bego di ka se utollwe.
Ba phethagaditše mošomo wa bona wa bohlokomedi ka go tšweletša nyanyeng mediro ya bomenetša le taolompe, e lego seo se bakilego ngangišano ye kgolo ya setšhaba gomme se sa dira gore go be le dinyakišišo tša maemo a godimo tše mmalwa.
Ka di pego tše ba dirile gore batho ba be le kholofelo go bona.
Bobegaditaba bjo bo lokologilego ga se mafelelo ka bobjona.
Ke mokgwa woo temokrasi e bolokwago le go thekgwa ka ona.
Nakong ya leuba le, bobegaditaba bja rena ga se bja kgatha fela tema ya bohlokomedi, eupša bo phethagaditše mošomo wa bjona wa segae wa go thekga maitapišo a setšhaba go laola coronavirus .
Go lebeletšwe bohlokwa bja bobegaditaba temokrasing ya rena, ke matshwenyego a magolo gore go swana le makala a mangwe a ekonomi, mathata a coronavirus a amile kudu makala a bobegaditaba bja rena.
Diphatlalatšo tše dingwe di lahlegetšwe ke 60% ya letseno la tšona ka matšatši a mathomo a go dula ka gae.
Dikhamphani tše mmalwa di ile tša swanelwa ke go fokotša megolo, tša fokotša palo ya bašomi goba go fokotša diiri tšeo di šomilwego.
Ka maswabi, diphatlalatšo tše dingwe di ile tša gapeletšega go tswalela, gare ga tšona ke maina a tše dingwe tša dikgatišobaka tšeo di hlo mphiwago gape di tsebagala kudu tša Afrika Borwa.
Mešomo ye e lahlegilego ka lebaka la go dula ka gae e okeditše mathata ka dikha mphaning tša bobegaditaba tšeo di šetšego di lebane le ditlhohlo tša go swana le go lahlegelwa ke matseno a go bapatša, go wa ga tshepedišo le go lahlegelwa ke mmaraka wo o tšerwego ke dikha mphani tša ditaba tša megala le ditheknolotši tše dingwe.
Mathata a a ditšhelete a gohle, go tloga go maina a dikgatišobaka tša inthanete go ya go dikuranta tše tlwa elegilego go ya go kgašo ya setšhaba.
Ye ke ye nngwe ya ditaba tšeo di tšweleditšwego ka bjako nakong ya poledišano ya ka le Foramo ya Barula ganyi ba Bosetšhaba ya Afrika Borwa kgauswanyana.
Go na le go nyama, le ge go le bjalo, intaseteri ya bobegaditaba e šoma ka maatla go kaonafatša mehuta ya kgwebo, go hlohleletša le go boloka kudu mešomo ya bašomi ka moo go kgonegago.
Ka lehlakore le lengwe, bobegaditaba ke lekala la moswananoši mo setšhabeng se sengwe le se sengwe ka gore ditsebi tša bjona di dira mošomo wo o lego bohlokwa go taolo ya temokrasi ya rena.
Ba šoma go abela setšhaba tshedimošo le go lekola gore bao ba nago le maatla ga ba a šomiši bošaedi.
Re nyaka boraditaba/mmaditaba ba bantši, e sego ba bannyane.
Ke ka moo go lahlegelwa ke raditaba/mma ditaba wo tee e se tahlegelo go intasteri fela eupša le go naga.
Re nyaka bomahlwadibona ba rena ba bobegaditaba, bao ba tlago le maitemogelo le kgopolo ya institušene, gomme ba kgona go aba di pego tše bohlokwa le tsheka tsheko ya tsebo.
Gape re nya ka boraditaba/mmaditaba ba bafsa ka profešeneng bao ba tsebago theknolotši, bao ba tsebago mekgwa ye mefsa ya go anega ditaba gape ba šogana le dingongorego tša badudi ba bafsa.
Bjalo ka setšhaba re swanetše go thekga bobegaditaba bja rena go felela.
E ka ba go kgetha go lefela mananeo a kgašo, go thekga mešomo ya boraditaba/mmaditaba ka go ba le seabe mo kgoboketšong ya bona ya mašeleng, go lefa laesense ya SABC goba go no reka kuranta, ka moka re ka kgatha tema ya rena go thekga intasteri ye e lego mathateng.
Bjalo ka mmušo, le ge re le maemong a a fokolago a ekonomi, re tla tšwela pele go dira papatšo ye e tla bapatšwago diphatlalatšong le mananeong a kgašo, kudu bobegaditabeng bja setšhaba.
Lekala la praebete le lona le swanetše go tšwela pele go thekga intasteri ka go bapatša le go šoma le makala a bobe gaditaba go tšweletša mana neo a mafsa a go sepelelana le mekgwa ya bobegaditaba bja lefase.
Batho ba botho ba mo gae le mekgatlo ya go aba ba swanetše go tsenya letso go go thekga diprotšeke tša bobegaditaba bja kgahlego ya setšhaba, bjale ka ge go direga go ditemokrasi tše dintši.
Go phatlalatšwa ga ditaba tša maaka nakong ya leuba, kudu go difala tša dikgoka gano tša leago, go dirile gore go be le hlokego ya go bega ka tšhoganetšo ditaba tše dintši tša nnete, tša toka gape tša go se tšeye lehlakore.
Nakong ye batho ba rena ba tshepetše go makala a rena a bobegaditaba ao a tsebegago go hwetša tshedimošo, gomme se se gatelela bohlokwa bja bjona bjalo ka kokwaane ya temokrasi ya rena.
Ge re thoma mošomo wo mogolo wa go aga lefsa ekonomi ka morago ga di tlamorago tša leuba, intasteri ya bobegaditaba e tla hloka thekgo ya rena go feta peleng.
Bobegaditaba bjo bo lokolo gilego bo ile bja hlalošwa bjalo ka ‘mohlokomedi yoo a sa robalego wa tokelo ye nngwe le ye nngwe yeo banna le ba sadi bao ba lokologilego ba e hlomphago’.
Ge re hlompha mošomo wa bona ka gare ga leuba le, a re šomeng ka maatla go kgonthiša gore bobegaditaba bjo bo lokologi lego gape bja go fapana mo nageng ya rena bo tšwela pele le go atlega.
CGE e thuša batho go fihlelela ditirelo tša toka
Dale Hes
Batšwasehlabelo ba Dikgaruru tšeo di Ikadilego ka Bong (GBV) bao ba palelwago ke go hwetša thušo le thekgo yeo ba e nyakago ba hlohleletšwa go ikgo kaganya le Khomišene ya Tekatekano ya Bong (CGE).
CGE e ka thuša ka ditirelo tša toka ditshekong tša tlho komelo ya bana, tša tlhorišo ka thobalano, tša go kgetho llwa ka bong le go tša GBV , e bile e aba maele le ditirelo tša molao tša go se lefelwe go batšwasehlabelo.
Mofihli Teleki wa Khomišene o re wo mongwe wa mešomo ya CGE ke go thuša batšwasehlabelo go bula melato ya kgorotsheko.
“Karolo ya Boramolao/Mmamolao e tla felegetša bangongoregi go dikgoro tsheko tša masetrata go bula melato ya dikgaruru tša ka malapeng le go ba thuša ka go tlatša difomo tšeo di hlokegago.
CGE e kgatha gape tema ya go lekola me lato, go akaretšwa ya kato le melato ya thobalano le dipo lao tša basadi ke banna”.
CGE e thuša gape motšwasehlabelo go hwetša taelo ya tšhireletšo gomme gantši e šomišana le Setheo sa Bosetšhaba sa Bosekiši go kgonthiša gore motšwasehlabelo o hwetša tsheko ya toka.
“Ka tsela ye, CGE e dira Pego ya Tekolo le go dira mošomo wa yona wa tekolo ya melato le go lekola dintlha tša bohlokwa, go swana le maitshwaro a go se amogelege a mohlankedi wa tshepedišo, go hloriša bao ba phologilego lekga la bobedi le dipotšišo tša boramolao/mmamolao tšeo di se nago le taba le maikutlo a batšwasehlabelo,” gwa hlaloša Teleki.
Ge batšwasehlabelo ba palelwa ke go fihlelela toka ka Dikgorotshekong tša Dikgaruru tša ka Malapeng, CGE e ka ba emela, ya ba emela ka semolao.
E kgona gape go romela batšwasehlabelo go hwetša thekgo ya thobamatswalo.
Tirelo ye bohlokwaCGE e dutše e šoma bjalo ka tirelo ye bohlokwa nakong ka moka ya go dula ka gae.
“Le ge melato ye mengwe ya kgorotsheko e šutišitšwe ka lebaka la go dula ka gae, ditsheko tša tšhoganetšo tšeo di lebanego le dikgaruru tša ka malapeng le tša GBV di tšwela pele go hwetša thušo ka lenaneong la toka,”gwa realo Teleki.
CGE e kgonthiša gore ditokelo tša setšhaba di a šireletšwa.
“Afrika Borwa ke temokrasi yeo e sa khutišego selo, yeo e ikgafetšego di tokelo tša batho tša motheo, go akaretša tokelo ya tekate kano le seriti se bohlokwa sa batho, go ya ka dinyakwa tša Molaotheo.”
Bula molato Batšwasehlabelo ba GBV le tlhorišo ba ka leletša nomoro ya go se lefelwe ya CGE ya 0800 007 709 go bula molato.
Ba ka romela gape molaetša letlakaleng la Facebook: Gender Co mmission of South Africa.
Gauteng e nolofatša tirišo ya dinamelwa tša bohle
vukuzenzele unnamed
Kgoro ya tša Ditsela le Dinamelwa e thakgo tše App ya Gauteng on the Move bakeng sa diname lwa tša bohle, yeo e kgontšha go banamedi go kgokagana gabonolo le mehuta yeo e fapa fapanego ya dinamelwa.
Gauteng on the Move e tlo tloša pelaelo mabapi le tšhomišo ya dinamelwa tša bohle ka ge e efa banamedi tshedimošo ya bjalebjale, mananeo a tša dina melwa le ditefelwa tša Gautrain, Metrobus, A Re Yeng, Rea Vaya, Metrorail, Gautrain Bus Services‚ Johannesburg City Sightseeing Bus‚ Tshwane Bus Services le dithekisi.
Ge a be a bolela thakgolong ya App ye dikantorong tša mo hlabolli wa yona ka Midrand malobanyana mo, Molekgo tlaphethiši wa Dinamelwa ka Gauteng, Ismail Vadi, o rile kgoro e lemogile tlhokego ya theknolotši yeo e hlalefilego le mekgwa ya dinamelwa ye bohlale bjalo ka tšeo di tšeago karolo tlhabollong ya mekgwa ya dinamelwa.
“Mmušo wa Profense wa Gaut eng o beeleditše nako, maatla le didirišwa go tlhabollo ya tokišetšaleeto ye, yeo e kgontšha go banamedi go ikgokaganya gabonolo le mehuta ya diname lwa ka profenseng.
Re šetše re bona maatla a didirišwa tša theknolotši tšeo di bopang leswa ditirelo tša dina melwa tša bohle.
Ga go na pelae lo gore diphetogo tša theknolotši ya lefase di tla ka phetogokgolo ya ka lekaleng la dinamelwa, gomme re swanetše re tšee le go šoma go ya ka diphetogo tše,” a realo.
Vadi o netefaditše gore profense e tla tšwela pele go šomiša bohla mi, diphatišišo le tlhabollo go tse bagatša profense ye e šomišago theknolotši go hlabolla phihlelelo ya ditirelo tša dinamelwa.
Ge e downloadilwe, App ye e tla kgontšha badiriši go itokišetša leeto la bona ka go kgetha mohuta wa senamelwa woo ba o ratago, dinako tša maeto gape le dikge tho tše dingwe bjalo ka maeto a makopana le ao a tšhiphilego.
Moithuti wa Yunibesithi ya Johannesburg yoo ebilego e le monamedi, Glen Dlamini, o rile App ye e tlo imolla diketekete tša banamedi.
“Ke App ya go thabiša e le ruri.
Ke leano le le botse kudu la go tšwa go mmušo gomme ebile ke leo le tlo tlišago diphetogo, kudu go motho yo mofsa bjalo ka nna yoo a namelago go tloga Soweto go ya Yunibesithing ya Johannes burg tšatši ka tšatši.
“Go kaone ka gore bjale ke tlo kgona go itokišetša maeto a ka bokaone ge go etla tabeng ya tšhelete gape le go balela dinako tša maeto go yo fihla moo ke yago.
“Ke nagana gore ke App yeo e thabišago gomme, bjalo ka motho yoo a sa tšwego mo profenseng ye, e tlo nkgontšha go ya kua le kua gabonolo,” gwa realo Kha nyo Malunga ge a be a bolela le Vuk’uzenzele a le ka Blairgowrie.
“Ge e ba ke tlile ka taba tša mošomo, ke tla kgona go itokišetša bokaone le go tseba gore ke sepela bjang,” a tlaleletša ka go realo.
App e gona bakeng sa didi rišwa tša Android le iPhone ka mabenkeleng ao a fapafapanego a di-App.
Go lwantšha komelelo ye kgolo
vukuzenzele unnamed
Bjalo ka ge komelelo e fihlile maemong a masetlapelo ka Kapa Leboa le ka Kapa Bohlabela moo maemo a matamo ka Masepaleng wa Nelson Mandela Bay a lego go 25%, ke nako ya gore maAfrika Borwa a šome mmogo go boloka sediri šwa se sa bohlokwa sa go hlokega.
Komelelo ke nako ya go telefala ya dipula tša go se kgotsofatše tšeo di hlolago go hlokega ga meetse.
Go ya ka Ngaka Mathieu Roualt, Moporofesaramogo lwane wa ka Lefapheng la tša Lewatle ka Yunibesithing ya Motse Kapa, ditlholo tše di kgolo tša komelelo ke El Niño le go fetoga ga klaemete.
“El Niño ke tiragalo yeo e bo ago mengwageng ye mengwe le ye mengwe ye meraro go ya go ye mehlano gomme e ka ba gona tekano ya mengwaga ye mebedi.
E oketša dithe mpheretšhara ka lewatleng la Pacific le la India, e lego seo se ka hlolago komelelo,” a realo.Phetogo ya klaemete e hlalo šwa bjalo ka phetogo ya di bopego tša klaemete ya lefase le ya selete tšeo di thomilego gare ga ngwagakgolo wa bo20 go fihla mafelelong a wona, gomme e amanywa le go oketšega ga maemo a khapone taoksaete ka tirišo ya dibešeletši tša marapo a kgale.
“Mo ngwagakgolong wo o fetilego dinaga tša borwa bja Afrika di ile tša hlakišwa ke diphetogo tša ngwaga ka ngwaga tša klaemete, e lego seo se hlolago dikome lelo tše šoro le go tshwe nya diphedi tša meetseng le tša lefaseng.
Diphetogo tše di ama intasteri ya tša temo, bolotameetse le boruahlapi gape le ikonomi ka bophara.
Di ama gape le kelelo ya meetse ka melatswaneng, le dimela le moela wa dijophepo go ya ka lewatleng,” Ngaka Roualt a hlaloša bjalo.
Ditiragalo tše di ama kudu Afrika Borwa ka gore naga ye ya borena e šetše e na le pula ya ngwaga ka ngwaga ya go se kgotsofatše, ya dimililitara (ml) tše 450 ge e bapetšwa le kelo ya pula lefaseng, 860ml.
Ditlamorago tša komelelo ke dife?Ka kgwedi ya Dibokwane, Kgoro ya Tirišano ya Makala a Mmušo le Merero ya Setšo (COGTA) e hlophile komelelo ka leswa go tloga go ba mase tlapelo a profense go ya go ba a bosetšhaba.
“Morago ga go lekola seemo le bošoro bja komelelo yeo e tšwelago pele e diragala diprofenseng tše tharo, taolo ya tša masetlapelo e hlophile komelelo leswa bjalo ka masetlapelo a bosetšhaba,” gwa realo hlogo ya Senthara ya Bosetšhaba ya Taolo ya tša Masetlapelo, Nga ka Mmaphaka Tau.
Le ge ditlamorago tša kome lelo go ameng ikonomi di le bothata go ka di meta, go bile le go amega kudu ga lekala la tša temo.
Ka Kapa Bodikela, e lego profense ya maemo a bobedi ge go etla Palomokeng ya Boleng bja Ditšweletšwa tša Naga Mo Ngwageng (GDP) mo temong, mešomo yeo e ka bago 21 000 e ile ya lobja ka ko tareng ya boraro ya ngwago la.
Tšweletšo ya korong e ile ya ya fase ka 47% ka 2017, gomme go ka ba gape le go hlokega ga dilitara tše dimi lione tše 90 tša beine yeo e ka rekišwago ka ntle le ka gare ga naga.
Go hlokega ga meetse gape go tla ba le ditlamorago tše mpe go tša kelelatšhila, tša maphelo le tša boeti.
Ke eng seo se dirwago go lwa le seemo se?Mebasepala yeo e amilwego ke komelelo e tlile ka melawa na ye bogale ya tšhomišo ya meetse go badudi le dikgwe bo.
Mafelo a go hlwekiša meetse, mananeo a go lokiša diphaephe, tšhomišoleswa ya meetse le go goga meetse go tšwa methopong ya tlhago go šupilwe bjalo ka ditharollo tša bothata bjo, gomme ebile tšona diprotšeke tše di šetše di le kgauswi le go fetšwa.
Dipalopalo tša mešomo di laetša gore ikonomi ya rena e leetong la go tsoga
vukuzenzele unnamed
Mo me ngwageng e se mekae yeo e fetilego, MaAfrika Borwa a ile a swanelwa ke go tlwaela kgolo ya ikonomi ya go nanya mmogo le koketšego ya tlhokego ya mešomo.
Se se ile sa gakatšwa kudu ke leuba la masetlapelo la COVID-19, di kgaruru tša Mosegamanye 2021 le, mathomong a ngwaga wo, mafula a šoro ka dika rolong tša KwaZulu-Natal, Kapa Bohlabela le Leboa Bodikela.
Gareng ga tše ka moka, mathata a mohlagase a oketšegile, gomme a hlola tshenyo go ikonomi le ma tshwenyego go malapa le dikgwebo.
Efela, le ka gare ga dihlotlo tše tše kgolo tše, setšhaba sa borena mmogo le ikonomi ba itaeditše gore ba a kgo tlelela, gomme go na le ditaetšo tša gore ikonomi ya rena e bontšha dika tša go kgahliša tša go tsoga.
Dipalopalo tša gabjale, kudu tša mešomo, di re fa kholofelo.
Ba Statistics South Africa ba laeditše gore go bile le phokotšego ya tlhokego ya mešomo ka kotareng ya bobedi ya 2021.
Dipalopalo tša bona di bontšhitše gore – e lego seo se lego bohlokwa – palo ya batho bao ba šomago e oketšegile go tloga go dimi-lione tše 14.5 ka kotareng ya bone ya 2021 go ya go dimilione tše 15.5 ka kotareng ya bobedi ya 2022.
Ye ke koketšego ya go kgahliša ya mešomo yeo e lego gore e a hlokwa nakong ya seripa sa mathomo sa ngwaga wo.
Mešomo ye e ile ya hlolwa kudu ka makaleng a bjalo ka ditirelo tša setšhaba le leago, dikgwebišano, ditšhelete le, kudukudu, tša boagi.
Ee, mošomo o montšhi o sa dutše o hloka go dirwa ge eba re nyaka go fokotša tlhokego ya mešomo ka nageng ya rena ka palo ya go bonala.
Ka nako e tee, dipalopalo tše di laetša gore makala a bohlokwa a Leano la Kago leswa le Tsošološo ya Ikonomi, a bjalo ka go thwalwa ga batho ka bontšhi, mpshafatšo ya ikonomi le tlhabollo ya mana neokgoparara, a na le seabe ge go etla tlholong ya mešomo.
Ka tlhabollo le peeletšo ka mananeokgoparara e le ye nngwe ya ditlapele tše bohlokwa tša leano la rena la tsošološo, kgolo ya mešomo ka lekaleng la tša boagi e tloga e kgahliša.
Ka Dibokwane 2022, tekanyetšo ya matlotlo e laeditše koketšego ya 30% ya tšhomišo ya mašeleng go mananeokgoparara a setšhaba mo mengwageng e meraro yeo e latelago go fihla go R812 bilione, ge e bapetšwa le R627 bilione mo mengwageng e meraro yeo e fetilego.
Boto ya Tlhabollo ya Intaseteri ya tša Boagi e sa tšwa go lemoga gore go bile le koketšego ya diprotšeke tša mananeokgoparara tšeo di sepetšwago ke dikgwebo tša mmušo tše bjalo ka Transnet le Eskom, le mebasepala ya setoropo le Kgoro ya Mešomo ya Setšhaba le Mananeokgo-parara.
Ka Phupu ngwageng wo re bone ikonomi ya rena e boela maemong a kgolo ya pele ga ge leuba le thoma, gomme se se hlotšwe ke dipoelo tše botse ka kotareng ya mathomo ya ngwaga.
Ka tlhago poelo ya se ke go tloga mo maemong a tlase, e lego lona lebaka leo le dirago gore re tšwele pele ka nepo ya rena ya dimpshafatšo tša mananeo tšeo di tlo tlišago kgolo.
Mmušo o sa tšwa go phatlalatša phetošo yeo e šišintšwego go tloša senyakwa sa laesense ya go hlotla mohla gase gomme o hlohleletša gore go be le peeletšo e kgolo ka diprotšeke tše kgolo go oketša maatla a mohlagase ka lebelo.
Se se laetša phihlelelo e kgolo ka maitekelong a rena a go mpshafatša seemo sa mohlagase ka nageng, e lego sona senyakwasegolo go kgolo ya ikonomi le go goketša dipeeletšo.
E sa le go tloga mola leano la bosetšhaba la enetši le tsebišwago ka Mosegamanye ngwageng wo, re be re le gare re šoma bjalo ka mmušo ka tšhomišano le batšeakarolo ba go fapafapana ge go etla phethagatšong le mpshafatšong ya dipholisi.
E sa le go tloga mola re tlošago senyakwa sa dilaesense go fihla go dimekawate tše 100 ka Phupu 2021, dime-kawate tša go feta tše 500 tša maatla a mohlagase ao a tšweletšwago ke diprotšeke tša lekala la praefete di šetše di ngwadišitšwe, ka dimekawate tše 6 000 tšeo di letetšwego go tšweletšwa ke diprotšeke tše magatong a go fapafapana a tlhabollo.
Tshepedišo ya mpshafatšo ya mananeo e tšwela pele go laetša tšwelopele ka thekgo ya kgolo ya ikonomi le go goketša dipeeletšo.
Kgolo ya ikonomi e ka se kgone go phethagala gomme le mešomo e ka se kgone go hlolwa ntle le go dira dimpshafatšo tša mananeo tša maleba tšeo di tlo kaonafatšago seemo sa kgwebo le dipeeletšo.
Le ge go le bjalo, gore katlego e fihlelelwe, re tlo hloka go tla ka kwano gareng ga di kgwebo, bašomi le setšhaba, e sego feela ka dimpshafatšo tšeo di hlokegago, efela le ka dikgwebišano tšeo di hlokegago go fihlelela dinepo tša rena.
Ge ikonomi ya rena e tšea nako go tsoga, gomme lena-neo la rena la mpshafatšo le phethagatšwa, re tla tšwela pele go nyaka dikimollo tša go fapafapana go thekga tlholo ya mešomo.
Ka go sepelelana le mekgwa yeo e thekgago kgolo ya lekala la praefete, re tlo katološa thwalo ya setšhaba le go netefatša tšhireletšo ya leago go batho bao ba sa bolokegago kudu.
Kgolo ya mešomo, mmogo le dika tše dingwe tša go tshepiša tša go tsoga ga ikonomi di swanetše go re hlohleletša gore re tšwele pele ka dimpshafatšo le go phethagatša Leano la Kago leswa le Tsošološo ya Ikonomi go tliša dipeeletšo le kgolo.
Se se swanetše se hlohleletše gape bašomišanimmogo ba tša leago go šoma mmogo ka lebelo le legolo, mmogo le morero wa go fihlelela kgolo ya ka pela le go hlola mešomo.
PrEP e ka kgona go thibela HIV
vukuzenzele unnamed
Ge Afrika Borwa e tla be e gopola Letšatši la Lefase la AIDS ka la 1 Manthole mmogo le Matšatši a 16 a kgahlanong le Dikgaruru tša Bong (GBV) go tloga ka la 25 Dibatsela go fihla ka la 10 Manthole, Vuk’uzenzele e lebelela kamano gareng ga GBV le HIV/AIDS.
Sekhwama sa Karabelo sa Dikgaruru tša Bong le Polao ya Basadi (GBVF) se nepile go netefatša gore Afrika Borwa ga e na dipolao tša basadi; bana; le batho ba go wela ka sehlopheng sa batho ba go ratana ka bong botee (LGBTQIA+).Sekhwama se tsebagaditšwe ke Mopresidente Cyril Ramaphosa ka Dibokwane 2022 go thekga phethagatšo ya Leanotharollo la Bosetšhaba go GBVF.
Go ya le ka websaete ya sekhwama, sekhwama se se bapala karolo e bohlokwa ka go tlišeng phetogo, se itheile go dinyakišišo, ditemošo le thekgo go mekgatlo yeo e lwantšhanago le GBVF.
Wo mongwe wa mekgatlo yeo e thekgwago ke sekhwama se ke Gugu Dlamini Foundation ya ka KwaZulu-Natal yeo ka ngwaga wa 2022 e filwego R250 000 ke Sekhwama sa Kara belo ya GBVF.
Molaodiphethiši wa Gugu Dlamini Foundation, Mandisa Mabaso, o hlomile mokgatlo wo ka 2010 morago ga gore mmagwe – mohu Gugu Dla mini – a bolawe ka go kgatlwa ka maswika ka 1998 ka Durban morago ga go bolela gore o na le HIV .
“Mokgatlo o ikemišeditše go matlafatša pušo ya selegae go kaonafatša karabelo ya GBVF, e lego sona selo se lego bohlokwa sa go tlo thuša go kgona go laola leuba la HIV ka Afrika Borwa,” gwa realo Mabaso.
“E tlo re thuša gape go fokotša diphetetšo tša HIV , go oketša phihlelelego ya go hwetša tlho komelo gape le go kaonafatša dipoelo tša maphelo bakeng sa basadi le banna bao ba fetetšwego ebile ba amilwego ke HIV/AIDS,” a tlaleletša ka go realo.
Mašeleng ao mokgatlo o a fiwago a thuša basadi le basetsana ba 522 255 le banna le bašemane ba 900 go tšwa mala peng ao a amilwego ke GBV le dikgaruru tša ka malapeng; batho ba go phela ka bogolofadi bao ba tlaišitšwego; le batho ba LGBTQIA+, gwa realo Mabaso.
Go ya ka UNAIDS, ka mafelong ao HIV e tletšego kudu, basadi bao e lego batšwasehlabelo ba GBV ba lebagane le kgonagalo ya 50% ya gore ba tsenwe ke HIV .
A mangwe a mabaka a se ke go katwa, le banna ba go gana go šomiša dikhondomo.
Naa PrEP ke eng?Ye nngwe ya ditsela tša go thibela phetetšo ya HIV ke go nwa Pre-Exposure Prophylaxis (PrEP), e lego moriana woo o nwewago tšatši ka tšatši ke batho bao ba se nago HIV bao ba lego kotsing ya go fetelwa ka tsela ya thobalano goba go ihlabela ka diokobatši.
Ka Phato, Tona Joe Phaahla o boletše gore Afrika Borwa e na le palo ya godimo ya tšhomišo ya PrEP ka Afrika ya sub-Sahara.
O rile mafelo a tlhokomelo ya maphelo a ka Afrika Borwa a dipersente tše 70 goba a 2 419 ka palo, a akareditše PrEP ka ditirelong tša ona tša ka mehla.
“Motho yoo a nwago PrEP ga a hloke go e nwa bophelo bja gagwe ka moka.
A ka kgetha go e nwa nako le nako ge a le kotsing ya go ka fetelwa ke HIV .
Le ge go le bjalo, gore PrEP e šome ka tshwanelo, e swanetše e nwewe tšatši le lengwe le le lengwe [nakong yeo],” Mabaso a netefatša ka go realo.
PrEP e swanetše e šomišwe le mekgwa ye mengwe ya thibelo e bjalo ka dikhondomo tša banna le tša basadi ka gore PrEP ga e šireletše motho kgahla nong le malwetši a mangwe a go fetela ka thobalano, gomme ebile ga se thibelapelego.
Mabaso o re ka mabakeng ao e lego gore baratani ba nyaka go ba le ngwana, PrEP e ka kgona go thuša go thibela phetetšo ya HIV go molekani yoo a se nago HIV mmogo le ngwana yo a sa imilwego.Go sa le bjalo, mathomong a ngwaga wo ba Setheo sa Taolo ya Ditšweletšwa tša Maphelo sa Afrika Borwa ba fetišitše tšhomišo ya rini ya setho sa bosadi bjalo ka PrEP .
Rini yeo e na le pilisi ya antiretroviral yeo e bitšwago dapivirine,
gomme yona e swanetše e fetolwe kgwedi ka kgwedi.
Go tlaleletša seo, PrEP ye mpsha, e lego tšhwaana yeo e dulago kgwedi tše pedi ka mmeleng wa motho, e sa emetše gore e fetišwe.
Ge e se no fetišwa, batho ba ka se sa hloka go ikgopotša gore ba nwe pilisi tšatši ka tšatši.
Thobalano yeo e bolokegilego Mokgatlo wo o ikemišeditše go fokotša diphetetšo tša HIV ka go tšweletša pele tšhomišo ya dikhondomo le thobalano yeo e bolokegilego.
“Re hlohleletša bana le baswa gore ba se tsenele tša thobalano e sa le ka pela go fihlela ba itokišitše go dira dikgetho tša maleba tša go itekanela,” gwa realo Mabaso.
“Re hlohleletša gape le thobalano yeo e bolokegilego ka go gatelela tšhomišo ya khondomo le go ba le molekano yo tee.
Tšhomišompe ya diokobatši – kudu tšeo di hlabelwago – e tloga e ganega kudu ka ge e oketša kotsi ya go fetelwa ke HIV ,” a tlaleletša ka go realo.
Mokgatlo wo o matlafatša gape le batho bao ba phelago ka, ba lego kotsing ya, ebile ba amilwego ke HIV/GBV gore ba tsebe ditokelo tša bona le go fihlelela toka le ditirelo tša semolao go thibela le go hlotla kgatelelo ya ditokelo tša botho.
Seo Bommagobana bao ba nago le HIV gomme ba nyantshago ba swanetsego go se tseba
vukuzenzele unnamed
Ge Afrika Borwa e tla be e dira segopotšo sa Letšatši la Lefase la Aids ka la 1 Manthole, Kgoro ya Maphelo ka KwaZulu-Natal e eleditše bommagobana bao ba nago le HIV gore ba fepe masea a bona ka go a nyantšha feela tekano ya dikgwedi tše tshela.
Go ya ka kgoro, ge eba o mosadi yoo a nyantšhago gomme ebile o na le HIV , go bohlokwa gore o boledišane le mothobamatswalo wa gago wa tša HIV ka mehuta ya go fepa.
Ge e ba o kgetha go nyantšha, netefatša gore o fepa ngwana ka go mo nyantšha feela tekano ya dikgwedi tše tshela tša mathomo.
Diphatišišo di bontšhitše gore go na le kgonagalo e nnyane kudu ya gore ngwana a fetelwe ke HIV go tšwa matutung a letswele ge eba mmagwe a mo fepa ka go mo nyantšha feela.
Mo dikgweding tšeo o tla bego o imile, le ge o tla be o nyantšha, netefatša gore o šomiša khondomo ge o tsenela tša thobalano gore o thibele diphetetšo tše diswa.Ge eba o na le mathata afe goba afe a bjalo ka ditlhoko tše bohloko goba matswele a bohloko, netefatša gore o ya kliniking e sa le ka pela go yo hwetša thušo.
Kgoro e tloga e gatelela taba ya go fepa ka go nyantšha feela ka ge e thuša ngwana gore a be le mašole a mmele a tiilego, gape le go hlama kgokagano e tiilego gareng ga mma le ngwana.
Go nyantšha go fokotša gape le dikotsi tša go tsenwa ke kankere ya letswele.
Dikakanyo tša maaka le dinnete mabapi le go nyantšha Go na le dikakanyo tša maaka tše ntšhi tša mabapi le go nyantšha.
Kgoro e ile ya phošolla dikakanyo tša maaka tše ka go araba dipotšišo tše latelago tša go botšišwa ka mehla ke bommagobana bao ba nago le HIV mmogo le bao ba se nago nayo.
Potšišo: Moagišane wa ka o rile ke swanetše ke hwetše moriana wa go hlwekiša teng ya ngwanaka.
Naa se se bohlokwa?Karabo: Matutu a mathomo, ao a tšweletšwago ke dithaka tša maswi morago ga pelego, a hlwekiša ditšhila go tšwa mpeng ya ngwana.
Ga o hloke meriana go hlwekiša ngwana ka teng ka ge maswi a letswele a hlwekile gomme ebile a kgona go šireletša teng ga ngwana.
Potšišo: Matšatšing a se makae a mathomo, ge e ba ke se na matutu a lekanego, naa nka fa ngwana meetse goba maswi a mohuta wo mongwe?Karabo: Matutu a mathomo ke sona feela seo ngwana a se hlokago.
O hloka go nyantšha ngwana kgafetšakgafetša gore matutu a mangwe a tšweletšwe – ke ka moo o kgonago go tšweletša matutu a mantšhi ka gona.
Kgopela mmelegiši go go fa ngwana wa gago seripagare sa iri o sa tšwa go mmelega gore o kgone go mo nyantšha.
Ngwana o tla kgona go ithuta go nyanya ka pela gomme se se tla go thuša gore o dire matutu a mantšhi.
Potšišo: Ke a nyantšha, efela ngwana ga a khore.
Naa ke hloka go mo nyantšha le maswi a lebotlelo?Karabo: Aowa.
Ge o tšwela pele o nyantšha ngwana kgafetšakgafetša ke mo o dirago matutu a mantšhi.
Lesa ngwana a nyanye go fihlela a kgotsofala letsweleng le tee gore a hwetše matutu a moseo.
Ge ngwana a tšwela pele a nyanya, matutu le ona a tšwela pele go dirwa.Potšišo: Ngwanaka o phela a nyaka go nyanya; a e ka ba ga ke na matutu a lekanego?Karabo: Mohlomongwe ngwana o gola ka lebelo, ka fao o hloka matutu a mantšhi.
Ka go nyantšha kgafetšakgafetša, o ka kgona go dira matutu a mantšhi ao ngwana a a hlokago.
Matutu a ka se ke a fela.
Lesa ngwana a nyanye nako e teletšana.
O se ke wa mo tloša letswe leng.
Ge ngwana a ka thapiša maleiri a go feta a tshela tšatši ka tšatši, a nyantšhwa kgafetšakgafetša (makga a 8 go ya go 12 tšatši ka tšatši), a gola ka digerama tše 500 kgwed i ka kgwedi, gona o tšweletša matutu a lekanego.Potšišo: Naa nka dira eng ge ngwana a phela a lla?Karabo: Homotša ngwana wa gago ka go mmea letsweleng kgafetšakgafetša.
Bana ba hloka go ba kgauswi le bo mmabona.
Se se tla kgona gala ge bomma le bana ba robala ka phapošing e tee.
Ge eba ngwana wa gago o swerwe ke tlala, o nyorilwe goba o selekegile, go nyanya letswele go tla mo kgotsofatša.
Kgonagalo ke ye nnyane kudu ya gore o ka nyantšha ngwana go feta tekano ge a phela ka maswi a letswele feela.
Potšišo: Naa go lokile go fa ngwana dino tše dingwe?Karabo: Aowa.
Go fa ngwana dino tše dingwe go ka dira gore ngwana a be le kgona galo e ntšhi ya go tsenwa ke malwetši a bjalo ka letšhologo le nyumonia.
Se sengwe gape, ge eba ngwana o nwa dino tše dingwe, a ka se nyanye gantšhi, gomme le wena o ka se kgone go dira matutu a lekanego.
Potšišo: Naa ngwana ga a hloke meetse ge go fiša?Karabo: Aowa.
Matutu a go tšwa pele a na le meetse a mantšhi gomme a timola lenyora la ngwana.
Netefatša feela gore o nyantšha ngwana wa gago kgafetšakgafetša ge go fiša.Potšišo: Naa nka fa ngwana dijo tše dingwe neng?Karabo: Morago ga di kgwedi tše tshela, tšwela pele go nyantšha, efela o mo leše le dijo tše dingwe.
Ngwana o thoma go ithuta go ja morago ga kgwedi tše tshela.
Tšea karata ya gago ya lengwalo la bootledi
Vukuzenzele Unnamed
Boradifatanaga bao ba dirilego dikgopelo tša karata ya lengwalo la bootledi le leswa goba leo le tsošološitšwego goba phemiti ya bootledi bja profešenale (PrDP) gare ga Diphalane le Manthole tša ngwaga wa 2021 ba hlohleletšwa go ya go di tšea.
Go ya ka Lekala la Taolo ya Sephethephethe Ditseleng (RTMC), ke fela 42% ya dikarata tša lengwalo la bootledi tše 32 748 tše di tšweleditšwego sebakeng se tšeo di tšerwego ke beng ba tšona.
Tona ya Dinamelwa Fikile Mbalula o butše disentha tša mangwalo a bootledi tša RTMC go la Midrand le Eco Park ngwagola, go šogana le tšhalelomorago ya mangwalo a bootlodi ao a feletšwego ke nako ka lebaka la COVID-19.
Akhaonte ya Dikarata tša Mangwalo a Bootledi, yeo e gatišago mangwalo a bootledi, e šoma bošego le mosegare go oketša tšweletšo gomme e tšwelapele go fediša tšhalelomorago mo mafelelong a Phupu.
RTMC e bolela gore batho ba ka lebelela maemo a dikgopelo tša bona pele ba e ya go tšea dikarata tša bona sentheng ya diteko.
Se se ka dirwa ka SMS goba ka Inthanete.
Go botšiša ka ga lengwalo la bootledi ka SMS
Go botšiša ka lengwalo la bootledi, bakgopedi ba ka romela nomoro ya ID ya bona ka SMS mo go 33214.
Morago ba tla amogela ye nngwe ya di-SMS tša ka mo fase:
• Application received: The application was received, but has not yet been processed.
• Production queue: The card is still being processed and manufactured.
• Produced and ready for collection: The card will be ready for collection in 21 days.
However, due to the high number of cards being processed, the RTMC advises you to wait 35 days before going to collect.
• Problem card: There is a problem with the production of your card.
Please return to the testing centre.
Go botšiša ka kgopelo ya PrDP, romela nomoro ya gago ya ID ka SMS mo go 44220.
Go botšiša ka ga lengwalo la bootledi ka Inthanete
Gape o ka tseba maemo a kgopelo ya gago mahala ka Inthanete.
• Etela online.natis.gov.za.
• Bula profaele gomme o tsene go yona.
• Kgotla maemo a kgopelo ya gago godimo ga weposaete ye.
Bao mangwalo a bona a bootledi a feletšwego ke nako gare ga Hlakola 2020 le 31 Phato 2021, gomme ba tshetšwe ke letšatši la mafelelo la tsošološo la 5 Mopitlo, ba eletšwa go hwetša lengwalo la bootledi la nakwana ge ba dira kgopelo ya tsošološo ya lengwalo la bona gore ba dule ba latela molao.
Mola disentha tša RTMC di bulwa Mošupologo go fihla Sontaga go tloga 7 mesong go fihla 9 mantšiboa, maloko a setšhaba a hlohleletšwa go šomiša menyetla ya methaladi ye mekopana ka Malabohlano le mafelelong a beke.
Go agaleswa maphelo le mekgwa ya boiphedišo morago ga mafula
Vukuzenzele Unnamed
E šetše e le dikgwedi tša go ka ba tše pedi go tloga mola mafula a magolo a sentšego go kgabaganya dikarolo tša diprofentshe tša KwaZulu-Natal, Kapa Bohlabela le Leboa Bodikela, a hlotše tahlegelo ye kgolo ya bophelo le tshenyo ya thoto le mananeokgoparara.
Malobanyana ke etetše KwaZulu-Natal go kopana le borakgwebo ka toropong ya eThekwini go ba fa thekgo ya rena go tsoša dikgwebo tša bona.
Ge masetlapelo a a tlhago a fihla, go be go na le dihlobaelo tša gore makala a pušo a be a sena bokgoni goba go se tšeye magato gabotse le ka tshwanelo go maemo a mabe a bao ba lahlegetšwego ke tšohle.
Go ba ke etetše gabedi toropong ya eThekwini go tloga mola go bago le mafula, ke a kwešiša gore hlobaelo ye ga se e lebišwe lefelong la maleba.
Go la KwaZulu-Natal, go swana le Kapa Bohlabela le Leboa Bodikela, bakgathatema ka moka ba be ba šoma ka thata go kokotlela go tšwa ditiragalong tše tša manyami.
Sentha ya Bosetšhaba ya Taolo ya Masetlapelo e be e sepetša mešomo ka moka ya mmušo ka maiteko a wona a go fana ka mošomo wa botho go imolla malapa a mantši ao a amegilego.
Go be go thabiša go bona dihlopha tša mekgatlo ye e sego ya mmušo, mekgatlo ya kgwebo le ya kimollo e šomišana le mmušo go fa thušo ya kimollo ye e nyakwago kudu.
Bakgathetema ba ka moka ba abetše malapa ao a amegilego gampe dijo, diaparo, mapai, diphuthe lwana tša go fa basadi seriti le diyunifomo tša sekolo gore ba be le dinya kwa tša bona tša motheo.
Ka se sebaka ditirelo tša go fa batho madulo di fiwa batho ba go feta ba 7 000 ka dileteng tše nne tše di amegilego kudu go ka KwaZulu-Natal.
Mošomo wa go agela malapa ao a amilwego madulo a nakwana o thomile mo dikarolong tša naga tša ya go laolwa ke mmušo tšeo di hlaoletšwego go ba tša madulo ka moso go la KwaZulu-Natal.
Dikgoro tša Merero ya Selegae, Maphelo le Tlhabollo ya Leago di be di thuša ditšhaba tše di amegilego go fihlelela ditirelo tše bohlokwa.
Mohlala, diyuniti tša go thetha di thuša bao ba lahlegetšwego ke ditokomane tša bohlokwa mafuleng go hwetša dismart ID tše diswa le go ntšha gape ditifikeiti tša matswalo.
Ditirelo tša go thetha tša maphelo, go akaretšwa le tša mekento ya COVID-19, di fiwa batho ka mafelong ao ditlabakelo di sa hlwago di šoma ka botlalo.
Dipeakanyo tša go lefa batho ba ba amegago ka mphiwafela wa leago di dirilwe.
Diphapošiborutelo tša go thetha di a rekwa gore go ithuta le go ruta go se ke gwa kgaotšwa sebaka sa go feta tekano ka dikolong tše di amilwego ke mafula.
Mošomo o tšwelapele go lokiša bohlwekišetšo bja meetse a ditšhila bjo bo senyegilego, ditiši tša dipompo le mafarahlahla a kabo ya meetse.
Ditsela tše di senyegilego di a lokišwa.
Maporogo a maswa a lesomeseswai a beakantšwe bjalo ka karolo ya Lenaneo la go Aga Maporogo a Metsemagae la Welisizwe.
Gape go bile le kgatelopele mo go lokišeng mananeokgoparara a bohlokwa a go thekga Port of Durban.
Ka lebaka la bohlokwa bja boemakepe go ikonomi ya bosetšhaba le ya kontinente, sephethephethe sa boemakepe se lokišitšwe, mešomo ya ditheminale e tšwelapele ka botlalo le mošomo wa go lokiša mananeokgopaprara a ditimela ao a senyegilego a tšwela pele.
Magato a tlaleletšo a a beakanywa go fa thekgo ya ditšhelete go bobedi dikgwebo tše kgolo le tše nyane tše di amilwego gampe.
Se se nyakega bjalo ka sa tšhoganetšo go kgonthiša gore dikgwebo di ka phološwa le gore mešomo e ka šireletšwa.
Mo dinakong tša go fapana mo historing ya temokrasi ya rena, re lebane le ditiragalo le maemo ao a lekilego kgotlelelo ya batho ba gaborena le go šoma botse ga diinstitšhušene tša rena.
Re bone ba e ba ngatana e tee le go feta mo go thekgeng ditšhaba tše di amilwego go la KwaZulu-Natal, Kapa Bohlabela le Leboa Bodikela.
Mebušo ya profentshe le ya mmasepala e be e šomišana kudu le dikgoro tša bosetšhaba le dientšentshi go kgontšha batho go agaleswa maphelo a a bona le go bušetša ikonomi ya mafelo ao maemong.
Ba šomile le bakgathatema ka moka ka mafelong a ka moka go kgonthiša gore re beakanya maiteko a tsošološo ka tshwanelo le gore re beakanywa le go aga leswa ka mokgwa wo e lego gore o tiiletše go feta ditiragalo tše šorošoro tša mohuta wo ka moso.
Kgotlelelo ya ditšhaba tše di amilwego, phišegelo ya bona ya go atlega le bokgoni bja bona bja go kgobokana mo dinakong tša mathata e bile tlhohleletšo.
Re leboga ka moka bao e bilego karolo ya batho ba go thuša diprofentshe tše di amilwego.
Bjalo ka mmušo, re kgoboketša ditlabela ka moka tše di hwetšagalago le go tšea kgato ye nngwe le ye nngwe go kgonthiša gore, bjalo ka ge re aga, go se be le yo a tlogelwago morago.
Go aloga ga baoki ba diphoofolo ba mathomo ba Afrika Borwa
Allison Cooper
Go ba yo mongwe wa dialoga tša booki bja diphoofolo tša mathomo ke toro ye e phethegago go modudi wa Randburg Phumelela Mthimkhulu (21), yo a bego a rata diphoofolo kudu go tloga e sa le ngwana.
Malobanyana Mthimkhulu o alogile go tšwa Yunibesithi ya Pretoria (UP), lefelo le letee la go aba tlhahlo ya kalafo ya diphoofolo ka Afrika Borwa, ka tikrii ya Patšhula ya Booki bja Kalafo ya Diphoofolo.
“Se ke semaka go nna.
Go tseba gore ke be ke le karolo ya sehlopha sa mathomo sa go ngwadišetša tikrii ya patšhula, yeo e bego e le kgale e beakanywa, ke tlhompho.
“Ke leboga menyetla le menyako tšeo di tlogo bulela rena baoki gore re tšwetšepele dithuto le go ba ditsebi ka gare ga mošomo wa rena, seo se bego se le boima go se dira mo nakong ya go feta,” a bolela.
Tamarin Fisher, Mopresi dente wa Mokgatlo wa Baoki ba Diphoofolo wa Afrika Borwa, o re ye ke phihlelelo ye kgolokgolo mo historing ya mošomo wo ya mengwaga ye 42.
“Tikrii ye ya mengwaga ye meraro ye mpsha e tla fa baoki ba ba hlahlilwego monyetla wa go ngwadišetša dithuto tša morago ga tikrii ya mathomo, tšeo di tlago feleletša ka go abja ga ditikrii tša honase, mastase le PhD.” Dingaka tša diphoofolo di alafa dikgobalo le malwetši a diphoofolo, go swana le ka fao ngaka e alafago malwetši a batho.
Baoki ba diphoofolo ba bohlokwa mo dihlopheng tša mošomo tša dingaka tša diphoofolo, go bolela Mthimkhulu.
“Tše dingwe tša mabokgoni a bohlokwa ao mooki a swanetšego go a laetša ke tlhokomelo ya molwetši, go boledišana le molwetši, go thuša dingaka tša diphoofolo ka ditshepedišo, le se sengwe le se sengwe seo se tlago thuša gore sepetlele sa diphoofolo se šome botse.
“Ke ye nngwe ya mešomo ye e kgotsofatšago kudu.
Ge o nyaka go ba mooki wa diphoofolo, o se ke wa dumelela letšhogo goba tlhokego ya tsebo go go thibela go leka le go ipshina ka bjona gobane booki bja diphoofolo bo tla fetola bophelo bja gago go bo dira bjo bokaone,” go bolela Mthimkhulu.
Dipasari tša go šogana le tlhaelelo ya mabokgoni“Ka lebaka la tlhaelelo ye kgolo ya mabokgoni ka gare ga lekala, Mthimkhulu ga se a sokolele go hwetša mošomo.
Ke bile mahlatse go hwetša mošomo Sepetleleng sa Fourways mo ngwageng wa ka wa mafelelo.
Ke thomile go šoma fao kgwedi ka morago ga ditlhahlobo tša ka tša mafelelo gomme ke ipshina ka motsotso wo mongwe le wo mongwe,” a bolela.
Mokgatlo wa Thuto le Tlhahlo wa Lekala la Kagišo le Maphelo (HWSETA) o ineetše mo go šogeng tlhaelelo ye kgolokgolo ya mabokgoni ka lekaleng la bongaka bja diphoofolo le go kgonthiša gore go ba le phetogo.
Malobanyana e thakgotše Lesolo la Dikeletšo tša Mešomo la Saense ya Bongaka bja Diphoofolo, ka tšhomišano le Kgoro ya Thuto ya Godimo le Tlhahlo, gomme le tla etela dikolo tša metsemagae go hlohleletša baithuti go ithutela dithuto tša bongaka bja diphoofolo bjalo ka wo mongwe wa mešomo.
Gape lesolo le tsebišitše dipasari tše 60 go šogana le tlhaelelo ye bohlokwa ya dingaka tša diphoofolo le bathuši ba ngaka ya diphoofolo ka metsemagaeng ya Afrika Borwa.
“Dipasari di lebišitše gagolo go baithuti ba metsemagae gobane ba tla bušetša tsebo ya bona ka metsaneng ya gabobona,” go bolela Ngaka Nomfundo Mnisi, Modulasetulo wa HWSETA.
Motlatšatona wa Thuto ya Godimo, Saense le Boitlhamelo, Buti Manamela, o lebogile dipasari.
Kgoro ya Saense ya Bongaka bja Diphoofolo ya UP e tla thuša HWSETA ka masolo a yona a papatšo, go thekga pasari ka tšhelete le go thwala.
“Gape re tla thuša HWSETA go sepetša dipasari, tšeo di abetšwego baithuti ba saense ya bongaka bja diphoofolo ba ngwaga wa mathomo go tšwa go dihlopha tše di kgethilwego,” go bolela Chris van Blerk, Hlogo ya Dikgokagano le Bobegaditaba ka Kgorong ya Saense ya Bongaka bja Diphoofolo.
O re baswa bao ba holofelago go latela dikgato tša Mthimkhulu le go ngwadišetša tikrii ya patšhula ya mathomo mo UP ba swanela go ba ba šetše ba hweditše Setifikeiti sa bona sa Marematlou sa Bosetšhaba (NSC), goba mangwalo a thuto a go lekana le sona ka maemo, le go kgotsofatša dinyakwa tše nyane.
“Go tikrii ya Patšhula ya Booki bja Diphoofolo, ba nyaka Sekoro sa Dintlha tša Kamogelo tša bonnyane bja 28 le NSC ya go ba le English bjalo ka Polelo ya Gae goba English bjalo ka Polelo ya Tlaleletšo la Mathomo, mmetse, le disaense tša fisiki goba disaense tša bophelo,” a tlaleletša.
Go hwetša tshedimošo ka botlalo ka ga lekala, baswa ba ka kgokagana le mafelo a poraebete a kalafelo ya diphoofolo goba go boledišana le dingaka tša diphoofolo tše di abago Tirelo ya setšhaba ya kgapeletšo (CCS) yeo e lego karolo ya Kgoro ya Temo, Pušetšo ya Naga le Tlhabollo ya Metsemagae (DALRRD) nageng ka bophara.
“Maikemišetšo a lenaneo la CCS le go dira gore ditirelo tša bongaka bja diphoofolo di fihlelelege ebile di sa ture go mafelo a go hloka ditlabakelo le a go se hwetše ditirelo gabotse ka gare ga Afrika Borwa.
Ka go realo, dingaka tša diphoofolo tše di lego ka gare ga lenaneo ka mehla di tla šoma bjalo ka methopo ye mebotse ya tshedimošo,” go bolela Van Blerk.
Afrika Borwa e phegelela go phethagatša pono
Vukuzenzele unnamed
Mengwaga ye 60 ya go feta, ka la 31 Mopitlo 1961, Afrika Borwa ya kgethollo e bile Repa bliki, ya kgaola kamano ya yona le Mmušo wa Britain.
Mola 'republiki' ka kaka-retšo e hlaloswago bjalo ka pušo yeo ka gare ga yona maatla a mantši a swerwego ke batho le baemedi ba bona bao ba kgethilwego, ka Afri-ka Borwa go be go se bjalo.Molaotheo wa repabliki ya kgethollo o be o botegela Modimo, “yoo a kgobokeditšego borakgolokhukhu ba bona go tšwa dinageng tše ntši wa ba fa naga ye bjalo ka ya bona ba le tee”.E be e le Molaotheo woo o ngwadilwego ke ba merafe ye mennyane le go ingwale-la ona, gomme o šomišitše tumelo go thekga pušo e šoro.Molaotheo wo o be o hlaloša tshepedišo ya mmušo, o bole-la gore ke bathobašweu fela bao ba nago le maswanedi a go bouta le go ba baemedi ba setšhaba.
Molaotheong wo go be go se na Molao wa Ditokelo.Bontši bja badudi ba naga dihlokwa tša bona di be di sa tšeelwe hlogong bjalo ka ge di beilwe fase go ya mafelelong a mabakatheo a 121 a Molaotheo wo, ka gare ga karolo ya go bitšwa ‘Tshepedišo ya Merero ya Bathobaso, bjalobjalo.’Mo molaetšeng wa go gašwa thelebišeneng, Tonakgo-lo HF Verwoerd o rile: “Re nyaka tlhabollo ya go nanya ya morafe wo mongwe le wo mongwe wa rena go ya lehlakoreng le itšeng.
Mo tabeng ye, thušo yeo re e hlokago ke ya go bušwa ke mothomošweu.”“Re thaba kudu go ba setšhaba se se kopanego,” o begetše lefase bjalo.Eupša nnete e be e le gore ga re setšhaba se se kopanego.Re be re le badudi ba naga yeo ditokelo tša batho ba bangwe, khumo le bophelo bja bona di lego matsogong a morafe wo mongwe.Mengwagasome ye mebe-di, Molao wa Molaotheo wa Repabliki wa Afrika Borwa wa 1961 e be e le tokomane ya semolao ya kgatelelo ya setšhaba sa Afrika Borwa sa go batamela 90%.
Segopotšo se sa go se thabiše se diregile ka kgwedi ye tee le ye re ketekilego segopotšo sa bo25 sa kamogelo ka Lekgotla la Molao la Molaotheo wa rena wo moswa wa temokra-si, woo e bilego bohlatse bja nnete bja setšhaba sa nnete se se kopanego.Bjale re na le molao wo motee wa setšhaba se setee.Mmogo, re ikgethetše mokgwa wa mmušo woo o fago tlhalošo ya nnete go kgopolo ya Repabliki.Re boletše gore ka gare ga Repabliki ya rena ya temokrasi, batho bohle ba a lekana pele ga molao ebile ba na le tokelo ya tšhireletšo ya go lekana le kholego ya molao.Lehono Afrika Borwa ke naga yeo tshepedišo ya toka e beilwego diatleng tša dikgorotsheko tšeo di ikemego le boahlodi bjoo bo laolwago fela ke Molaotheo.
Re phela ka gare ga naga fao bohle ba nago le tokelo ya go ya dikgorotshekong go kgotso-fatša ditokelo tša bona.Re dula ka nageng yeo ditšhaba di kago tleima semolao naga yeo ba tlošitšwe-go go yona ka kgapeletšo, le fao batho goba malapa a šireleditšwego kgahlanong le khudušo ye e sego ya semolao go tšwa magaeng a bona.Re dula ka nageng yeo bohle ba dumeletšwego go phethagatša ka tokologo setšo sa bona.
Ke naga yeo mang le mang a nago le toke-lo ya go ipelaetša ka tokologo mererong ya mekgatlo ya lea-go, ya sepolitiki le mererong ye mengwe ka nageng.Tokelo ya Molaotheo wa rena e theilwe godimo ga mmušo wo o nago le mai-karabelo, fao Boetapele bja Mmušo bo ikarabelago bahlankeding ba Palamente e lego bona kemedi yeo e kgethilwego ke batho go ba emela ka Palamenteng.Ke naga yeo molao o šoma-go ka go lekana go badudi ba bangwe le ba bangwe.
Bjale re na le mmušo wa batho, wo o šomelago batho, wo gape o bušwago ke batho.Ge pušo ya kgethollo e be e bontšha ka makoko mo-laotheo wa yona wa semorafe lefaseng ka moka mengwaga ye 60 ya go feta, e be e nagana gore e tla kgotlelela.
Ka gare ga lengwalo la go ya go Verwoerd le le sego la fetolwa kgwedi pele ga ge repabliki e hlongwa, Nelson Mandela o be a tiišetša kgano ya mokgatlo wa tokologo ya gore ga ba nyake go ba le Repabliki yeo e bušwago feela ke bathobašweu.
O rile ga go na Molaotheo goba mohuta wa mmušo wo o kwanelwago ka ntle ga go kgathatema ga batho ba Maa-frika wo o tla retwago gore o na le botho.Go bile fela bjalo, ga go na mokgwa woo o šitišago di-tokelo tša batho woo o kago kgotlelelwa.
Le ge e le gore e bile mengwagasome ya ka godimo ga ye meraro pele dinyakwa tša mokgatlo wa tokologo di fihlelelwa, mafe-lelong re fihleletše tokologo ya rena.Ge re lahlela Molaotheo wa kgethollo ka ditlakaleng tša histori, re ineetše go Molaotheo wo moswa le go maitshwaro a maswa.
Ge ke be ke eme ka lefoko Lekgotla la Molaotheo mengwaga ye 25 ya go feta, ke rile Molaotheo wa rena o swanetše go se be mantšu fela ao a ngwadilwego pampiring; eupša o swanetše go ba kgonthe maphelong a setšhaba sa rena.Ntle le gore re dire bjalo, tokomane ye ya kgatelopele le khuetšo ye kgolo e tla dirwa gore e se sa ba ya maleba le mohola.Re tšere sephetho kgale gore re nyaka go ba setšhaba sa mohuta mang.
Ke setšhaba seo se hlomilwego ka gare ga seriti sa batho, tekano, tokologo le go se kgetholle.Lebaka la kotara ya ngwagakgolo re be re šoma go aga setšhaba se se bjalo.Re dirile kgatelopele ye e sa ganetšegego, eupša re sa ntše re na le ditlhohlo tše ntši ebile go sa ntše go na le mošomo wo montši wo o swanetšego go dirwa.Ge re keteka segopotšo sa kamogelo ya Molaotheo wa rena wa temokrasi, a re gopoleng gore re tšwa kgole bjang fao re bego re le ka fase ga mmušo wa semorafe, wa tirišompe, wo o re amogile-go dithoto le dinaga le wo o kilego wa re bea ka fase ga kgatello.
Gape a re gopoleng gore go mo magetleng a rena go dira gore pono ye e lego ka gare ga Molaotheo wa rena e be ya nnete.Gore re be setšhaba seo se kopanego ka nnete, re swane-la go kgonthiša gore Maafrika Borwa ka moka ba kgona go šomisa ditokelo tša bona tša molaotheo ka tokologo.
Ditoro di fetoga nnete go Setšhaba sa Tafelkop
Vukuzenzele unnamed
Sehlopha sa balemi ba bathobaso go la Tafelkop kua Groblersdal, Limpopo, ka boikgantšho ke beng ba diekere tše 189 tša naga, yeo ba bego ba ntše ba e lema mengwaga ye 25 ye e fetilego.
Balemi ba 30 ba ba amogetše dithaetlelediti tša naga go tšwa go Mopresidente Cyril Ramaphosa ka morago ga gore Kgoro ya Mešomo ya Setšhaba le Mananeokgo-parara e e fetolele go ba ya kaboleswa ya naga.Naga ye e na le boleng bja ka godimo ga R25.5 milione eupša e neetšwe balemi ba mahala.“Le ke letšatši le legolo ka nnete go setšhaba sa Ta-felkop, go batho ba Limpopo le Afrika Borwa ka bophara.“Lehono re hlatsela go phethagatšwa ga toro ya setšhaba.
Ke toro yeo setšha-ba se se feditšego mengwaga ye 25 ya go feta se e lwela gore e phethege,” go boletše Mopresidente moletlong wa neelano.Balemi ba lemile ka katlego ditšweletšwa tša go fapana tša temo godimo ga naga ye go tloga ka 1996.Ba ipopile sehlopha ka bo1990 gore ba ngwadišwe bjalo ka balemi ba kgwebo ka fase ga leina la Tafelkop Farmers Association gomme ba thoma go boledišana le mmušo.Ka 2000, Kgoro ya Temo ya Bosetšhaba ya nako yeo e tsenetše dikwano tša khirišo le Tafelkop Farmers Asso-ciation go ya ka Lenaneo la Tlhabollo ya temo la Ka-boleswa ya Naga.
Ka 2009, Kgoro ya Temo ya maloba ya Limpopo e šišintše go Kgoro ya Mešomo ya Setšhaba gore naga e fetišetšwe go balemi.Dithaetlelediti di ngwadišitšwe ka maina a balemi mathomong a ngwaga wo.Naga ka se sebaka e šomi-šwa go lema motšoko, leoko-di le merogo le dienywa.Malapa a 32 a iphediša ka naga ye le mediro ya temo, e lego seo se hloletšego bašomi ba 128 mešomo ya sammaruri le bašomi ba 320 mešomo ya nakwana.
Toka go setšhabaMopresidente o rile setšhaba se kgotleletše mathata a mantši mengwaga ye ka moka gomme “dithaetlelediti di tliša toka go setšhaba se se amogilwego”.“Ga se re lebale magato a go amogwa, go utswetšwa naga le go khudušwa ka kgape-letšo ao badudi ba setšhaba se le ditšhaba tše ntši go kgabaganya naga ba kilego ba itemogela ona.“Ge re sa lebale bohwa bjo thata bja temo mo Limpopo, fao badudi ba polasa ba bego ba gapeletšwa go ba bahiri ba go šomela polasa nageng ya borakgolokhukhu ba bona, ebile ba sa dumelelwe go ba beng ba naga gore ba fepe malapa a bona goba go fudiša diphoofolo tša bona.”O tlaleleditše ka gore bašomi ba bathobaso ba dipolasa ba be ba šomišwa gampe le go tlaišwa mo profenseng ye, yeo e bego e bitšwa Northern Transvaal mo malobeng.“Re gopola gape gore mmušo wa kgethollo o thekgile bjang balemi ba batho-bašweu ka didirišwa, thekgo ya setegeniki le phihlelelo ya sekoloto gore ba kgone go aga dikgwebo tša bona, eupša balemi ba bathobaso ba go iphediša ba be ba goga boima gore ba atlege.”Go fetola intasteri ya temoMopresidente o rile go fetišetša naga go hlohleletša kholofelo gobane go laetša gore ka thekgo ya maleba le menyetla, intasteri ya temo e ka fetolelwa go hola naga.“Re keteka kgatelopele ya rena, gobane letšatši le letšatši Lenaneo la rena la Peakanyoleswa ya Naga le a matlafala.“Go fihla ga bjale, mmušo o abileleswa diekere tša go feta tše dimilione tše hlano tša naga, go palomoka ya dipolasa tša go balelwa go tše 5 500, go baholegi ba ka godimo ga 300 000.”Go fihla ga bjalo, tshepetšo ya pušetšo ya naga e hotše bakgopedi ba naga ba go feta dimilione tše pedi gape e feleleditše ka phetišetšo ya diekere tša go balelwa go 2.7 milione.“Peakanyoleswa ya naga ga e a lebelela fela kgahlego ya go phošolla tša maloba, go tliša toka le go dira gore setšhaba se phedišane.E lebeletše gape le tlhabollo ya ikonomi.
Temo le lekala la temo di swanetše ebile di a gapeletšega go fetola diikonomi tša selegae,” go boletše Mopresidente Rama-phosa.Mmušo o beakanya go hloma etšentshi ya naga le peakanyoleswa ya temo go akgofiša peakanyoleswa ya naga.“Re lebeledišiša gore di-pholisi tša kgale di be di šoma bjang.
Re ya go šogana le taba ye ya peakanyoleswa ya naga ka pelapela.”Go lokiša diphošo tša kgaleMopresidente o rile mmušo o šoma ka thata go phošolla seo se kilego sa phošagala nakong ya kgethollo le go phošolla diphošo tšeo di di-rilwego go tloga mathomong a temokrasi.“Re dira se go hlompha bao ba phetšego le rena; bao ba kilego ba dula mo.”Peakanyoleswa ya naga e bohlokwa mo go direng gore naga e be le dijo tše di lekane-go, mo go ageng ikonomi ya go akaretša batho ka moka, le mo go ageleng Maafrika Borwa ka moka bokamoso bjo bokaone, go tlaleleditše Mopresidente.O hlohleleditše balemi ba Tafelkop go šomiša naga ka bohlale le gore ba e šomiše ka tsela yeo e tla holago setšhaba sa bona.“Go nna, lehono e bile letšatši le le kaonekaone mošomong; go tla mo ka nama go tla go bona ditšweletšwa tša lena.“Ga ke na pelaelo ya gore ka boineelo le maatla a bohle ba ba amegago, protšeke ye e tla tšwelapele go atlega,” o boletše.Modulasetulo wa Tafelkop Farmers Association Jerry Sefoloshe o lebogile mmušo ge o kgontšhitše balemi go ba bengnaga ye ba e šometšego mengwagasome ya go feta.Mopresidente Cyril Ramaphosa o na le balemi ba go tšwa Tafelkop, Limpopo, bao malobanyana ba amogetšego dithaetlelediti tša naga ye ba e lemago.
Meento ya COVID-19 : Dipotšišo tša gago di a arabiwa
Allison Cooper
Ka ge bjale lena neo la moento la Bolwetši bja Coronavirus (COVID-19) la Afrika Borwa le phe thagatšwa ka botlalo, Vuk’uzenzele e hwedi tše tshedimošo go tšwa go Kgoro ya Maphelo ya Bo setšhaba go arabela setšha ba dipotšišo tše di tlwaele gilego ka ga moento.
Potšišo: Naa moento o ka baka COVID-19 goba wa dira gore diteko tša ka di laetše gore ke na le coronavirus ?Karabo: Aowa.
Ga go na meento ye e šomišwago ka Afrika Borwa ye e nago le baerase ye e phelago ya go baka COVID-19 .
Ka fao o ka se bake baerase ebile diteko tša gago di ka se laetše gore o na le baerase ye ka morago ga go hlabelwa ka moento.
Potšišo: Naa ke nnete gore go na le maekherotšhipi ka gare ga meento, ye e latišišago mesepelo ya batho?Karabo: Aowa.
Ga go na le maekherotšhipi goba se tlabelo sa go latišiša mosepelo ka gare ga meento.
Batšweletši ba meento ba kgopelwa go tsebagatša dika gare tša moento go Bolaodi bja Ditšweletšwa tša Maphelo bja Afrika Borwa (SAHPRA) pele ga ge moento o ka dumelelwa gore o ka šomišwa.
Potšišo: Ke kwele gore meento e na le leswao la Beast – 666.
Naa se ke nnete?Karabo: Aowa.
Meento ga e na le kamano le mekgatlo ya sedumedi ebile e ka se tsenywe meboya, meboya ye mebe goba ditswaki tše dingwe tšeo di ka se bonwego ka maahlo.
Potšišo: Naa ke swanetše go entelwa ge ke imile?Karabo: Mosadi yo a imi lego go na le kgonagalo ya gore a ka babja ka lebaka la go fetelwa ke COVID-19 .
Go entelwa go ka thibela gore mosadi yo a imilego a se babje kudu .Potšišo: Naa ke swanetše go emiša go nantšha lesea letswele gore ke entelwe?Karabo: Mokgatlo wa Maphelo wa Lefase le Kgoro ya Maphelo ga di šišinye gore mma a emiše go nantšha lesea letswele gore a kgone go entelwa moento wa COVID19.
Bomma bao ba nantšhago masea letswele le bona go šišintšwe gore ba šomiše meento ye.
Potšišo: Naa nka entelwa ge e le gore ke gona ke fetelwa ke COVID-19 ?Karabo: Aowa.
Motho mang goba mang yo a fetetšwego ke COVID-19 o swanetše go ema bonyane tekano ya matšatši a 30 go thoma ge maswao a yona a sa hlwe a bonagala.
Potšišo: Ke na le maswao a COVID-19 , naa go bolokegile go entelwa?Karabo: Aowa.
Ga se wa swanela go entelwa ge e le gore o na le maswao a COVID-19 .
Sebakeng sa go entelwa o swanetše go dirwa diteko.
Potšišo: Naa nka entelwa ka selekanyo sa bobedi sa moento wa Pfizer pele nka fetša matšatši a 42 go tloga mola ke entetšwego ka sele kanyo sa mathomo.
Karabo: Aowa.
O na le maswanedi a go entelwa ka selekanyo sa bobedi ka morago ga go fetša matšatši a 42 go tloga mola o entetšwego ka selekanyo sa mathomo.
Potšišo: Naa ke sa swanetše go entelwa le ge ke bile ka swara ke COVID-19 gomme bjale ke fodile?
Naa mmele wa ka o ka se kgone go lwnatšha bolwetši ka bowona, legatong la gore ke be le malwetšana a ka morago ga go entelwa?Karabo: Bohlatse bo laetša gore ka fao mašole a gago a mmele, ge o babja ka lebaka la COVID-19 , a lwantšhago bolwetši bjo ka gona, ga a na maatla kudu ebile ke a mannyane go fetwa ke ka fao a lwantšhago bolwetši bjo ge o hlabile moento.
Go entelwa go tla go dira gore o be le mašole a mmele ao a nago le maatla kudu le ao a tšeago lebaka le letelele.
Malwetšana a ka morago ga go entelwa ke a mannyane ebile ga a tšeye tekano ya go feta letšatši goba mabedi, mola e le gore go babja ka lebaka la ge o fetetšwe ke COVID-19 go ka baka gore o romelwe sepetlele goba lehu.
Potšišo: Naa batho bao ba nago le malwetši a go se fole, a go swana le kgatelelo ya madi a magolo, ba ka entelwa?Karabo: Batho bao ba nago le malwetši a go se fole ba ko tsing ye kgolo ya go babja kudu ge ba fefetšwe ke COVID-19 .
Ka fao ba tla holega kudu ge ba ka entelwa.
Potšišo: Ge e le gore ke bile le aletši go sehlare goba go moento mo nakong ye e fetilego naa ke swanetše go entelwa?Karabo: Motho mang goba mang yo a bilego le aletši go meento goba go dihlare mo nakong ye e fetilego o swanetše go thoma ka go boledišana le mošomi wa bona wa tša maphelo.
Potšišo: Naa aletši go moento e kotsi bjang?Karabo: Dialetši tšeo di kekilego ga se gantši di hlaga.
Aletši ka tlwaelo e hlaga mo metsotswaneng goba metsotsong ka morago ga go entelwa.
Ke ka lebaka leo batho ba swanetšego go emanyana ka lefelong la tekolo metsotso ye 15 ka morago ga go entelwa.
Potšišo: Naa go bolokegile go entelwa ge e le gore o na le aletši go mae?Karabo: Ee.
Ga go na le meento ya COVID-19 yeo e nago le diphrotheine tša mae.
Potšišo: Ke kwele gore batšofadi ba a hlokofala ka pela ka morago ga go entelwa.
Naa moento wo o bolokegile go batšofadi?Karabo: Moento o bolo kegile ebile o šoma gabotse kudu go thibela bolwetši bjo bo kekilego bja COVID19 le gore bo bake lehu.
Ka go šomiša moento, re bona go fokotšega kudu ga mahu ao a bakwago ke COVID-19 go batšofadi ka dinageng tše mmalwa.
Potšišo: Naa ke ka lebaka la eng batho ba bangwe ba sa fetelwa ke COVID-19 mo dibekeng tše pedi ka morago ga go entelwa?Karabo: Tabakgolo ke gore moento ga o go šireletše ge o sena go o tlhaba.
Moento wa Johnson & Johnson o go šireletša ka morago ga matšatši a 30 gomme wa Pfi zer o go šireletše ka morago ga dibeke tše pedi ka morago ga go tlhabela selekanyo sa bobedi sa moento wo.
Ge o ka fetelwa ke baerase ye pele ga nako ye e hlalošitšwego, o ka fetelwa ke bolwetši bjo.
Potšišo: Naa moento o thi bela gore o se hlwe o fetelwa ke COVID-19 ?Karabo: Aowa.
Le ge o entetšwe o ka no fetelwa ke COVID-19 .
Le ge go le bjale, moento o fokotša bogale bja bolwetši ge o fetetšwe ke COVID-19 , go romelwa sepetlele le lehu.
Go hwetša tshedimošo ka botlalo eya go https://sacorona virus.co.za
BRICS ke mokgatlo o bohlokwa go kgolo ya Afrika Borwa
vukuzenzele unnamed
Ngwaga pele ga di kgetho tša matho mo tša temokrasi, Mopresidente Nelson Ma ndela o ile a ngwala athe kele ka gare ga kgatišobaka ye e bitšwago Foreign Policy ka ga melawana ya Afrika Borwa mabapi le kamano ya ka moso le dinaga tše dingwe.
Ge a bolela ka diphetogo mabapi le dikamano le dinaga tša lefase go ilego gwa tliša mafelelo a ntwa ya Setu ya Lefase, o boletše gore dinaga di swanetše go “hlama leswa seemo” ge e le gore di nyaka go hwetša kholego efe goba efe go merero ya boditšhabatšhaba.
Go tloga mola go bago le phetogo ye kgolo ya 1994 ge re be re tšea sephetho e sego fela ka mmušo wa kgethologanyo eupša le ka seemo sa dikamano tša boditšhabatšhaba seo se bakilwego ke kgethologanyo ye, melawana ya kamano le dinaga tše dingwe ya Afrika Borwa e tšwela pele go bonwa ka polelo ye ya “hlama leswa seemo”.
Dilo tšeo di beilwego pele ke melawana ya rena ya kamano le dinaga tše dingwe ke dipolotiki tša ka dileteng le kopanyo ya ekonomi, go hlohleletša tlhabollo ya Afrika, ditherišano le dinaga tše ntši le tšwetšopele ya temokrasi, khutšo le ditokelo tša botho.
Go fihla mo lebakeng le re hlomile dilekane tša toga maano le bobedi dinaga tša ka Borwa bja Lefase le tirišano yeo re holegago go yona ka moka le dinaga tša ka Leboa.
Go tsenela mokgatlo wa dinaga wa BRICS ka 2010 e bile motheo wa maikemišetšo a rena a go tšwetša pele dilo tšeo re di beilego pele tša tlhabollo ya bosetšhaba ka go hloma dikamano tše tiile go le dinaga tše bohlokwa tšeo diekonomi tša tšona di hlabollogago tša go swana le Brazil, Russia, India le China.
Ge re bea se ka seemong sa rena, dinaga tša BRICS di bopilwe ke tekano ya 41% ya setšhaba sa lefase ebile di tsenya letsogo ka 24% ya Palo moka ya Letseno la lefase ka bophara le tekano ye e ka bago 16% ya kgwebišano ya lefase ka bophara.
Re hweditše dikholego tša go ba leloko la mokgatlo wo o bohlokwa wo, kudukudu ka lekaleng la tirišano ka tša ekonomi.
Kgwebišano ya dinaga ka bobedi e gotše kudu, kudu kudu gare ga naga ya rena le ya China le naga ya rena le ya India, fao re rekišetšago dinaga tše ditšweletšwa le di phahlo tšeo di tšweleditšwego ka nageng ya rena le go reka ditšweletšwa le diphahlo tša bona.
Dinaga tša BRICS di tšwela pele go ba methopo ye bohlokwa ya peeletšothwii ya dinaga tša ka ntle ka maka leng a bohlokwa a go swana le la meepo, la difatanaga, la dinamelwa, la mohlagase wa letšatši, meetse le phefo, la ditirelo tša ditšhelete le theknolotši ya tshedimošo.
Tekodišišo ya 2018 ya bole loko bja rena bja BRICS ka feme ya ditirelo tša sephrofešenale ye e bitšwago Deloitte e bolela gore badirišani ba BRICS “ba beeleditše letlotlo la bona ka mo nageng ya rena la bontšhi bja makga a mararo go fetišiša ge go bapetšwa le mengwaga ye šupa ya go feta pele ga le nyaga la 2011”.
Dipeeletšo le diprotšeke tše mafelelong di ile tša feletša ka go tlhomiwa ga mešomo ye mentši.
Go tloga mola go hlongwago Pankatlhabollo ye Mpsha, yeo kantoro ya yona ya ka seleteng se e lego ka Johannesburg, Afrika Borwa e bile Moholegi wa thekgo ya ditšhelete le ya sethekniki go diprotšeke tša ka dinamelweng, go mohlagase wa letšatši, meetse le phefo, go tšhireletšo ya tikologo, go mananeokgoparara a meetse le go phokotšo ya meši yeo e yago lefaufaung.
Go tloga mola go bago le leuba la COVID-19 , Afrika Borwa e amogetše R28 pili one go tšwa go Pankatlhabollo ye Mpsha ka fase ga Lenaneo la Dikadimo la Tšhoganetšo la COVID-19 ka nepo ya go lwantšha leuba le go thekga leano la rena la tsošološo ya ekonomi.
Go bile gape le tirišano ye kgolo le badirišani ba rena ba BRICS gore re hwetše ditlabelo tša boitšhireletšo malwetšing le tirišano mabapi le phihlelelo ya meento le go e aba.
Mo nakong ye e sa tšwago go feta re kgathile tema ka go Seboka sa bo 13 sa BRICS, fao dinaga tša BRICS di dumelelanego go maatlafatša tirišano mabapi le go lwantšha COVID-19 le go hlohleletša thekgo ya tša sepolotiki le methopo ya ditšhelete yeo e hlokagalago go arabela go itokišetša mauba a ka moso.
Se se akaretšwa go hlongwa ga Lekala la bitšhuale la BRICS la Dinyakišišo le Tlhabollo ka ga Meento le Lenaneo leo le Kopantšwego la Temošo ya ka Pela la BRICS ka nepo ya go akanya go phulega ga malwetši a go fetela a ka moso.
Lekala le lengwe le bohlokwa leo go dumelelanwego ka lona ebile mabapi le go amogela dingwalwa tša go hlatsela gore batho ba entetšwe tša dinaga tšeo le mananeo a diteko tša COVID-19 – e lego seo se tlago ba bohlokwa go maeto a go etela ka dinageng tše dingwe ka moso.
Kgopolo ya tirišano yeo e holago bohle e tla ba bohlokwa kudu ka go tsošološo ya ekonomi ya lefase, fao e lego gore tlhabollo yeo e sa lekalekanego e rago gore dinaga tše dingwe di tla kgona go tsošološa diekonomi tša tšona ka pela, mola e le gore tše dingwe di tla šalela morago.
Go thekga tsošološo ya eko nomi ya dinaga tše, dinaga tša BRICS di dumelelane go maatlafatša tirišano ka maka leng ao a nago le tlhohleletšo ya tsošološo ya ekonomi a go swana le la mohlagase, theknolotši ya tshedimošo, mahlale, theknolotši le boitlha melo, temo le ekonomi ya tša tikologo.
Makala a ka moka a hlathilwe bjalo ka a bohlokwa ka go Leano la Kagoleswa le Tsošološo ya Ekonomi leo le tsebagaditšwego ngwageng wo o fetilego.
Go dirišana le dinaga tše dingwe tša BRICS, kudukudu ka go lekala la dinyakišišo tša boitlhamelo, go tla thuša go akgofiša tlhomo ya diinta steri ka nageng ya rena le go re thuša gore re fihlelele ditlholo gelo tša rena tša Lebakanako la Tirišo ya Theknolotši go dira Mešomo.
Mabapi le se, dipoledišano di ile tša swarwa mabapi le go hlama makala a semmušo a BRICS ka nepo ya go abe lana mekgwa ya ditiro tše kaone, tsebo le bokgoni, go akaretšwa go šomiša makala a theknolotši ya methopo wa phatlalatša.
Badirišani ba BRICS ba dumelelane gore dinaga tšeo di hlabollogago di hloka thušo ya gore di fihlelele Dinepo tša Tlhabollo ya Go ya go ile tša Mokgatlo wa Dinagakopano (UN), le gore dinaga tšeo di tshepišitšego go thekga dinaga tšeo di hlabollogago di swanetše go hlompha ditshepišo tša tšona tabeng ye.
Se se tloga se le bohlokwa ka seemong sa go tšea magato mabapi le tlelaemete.
Go swana le dinaga tše ntši, Afrika Borwa e nyaka go fihlelela seemo sa tšweletšo ya khapone ye nnyane seo se akaretšago bohle, sa go tšwela pele go ya go ile le seo se hlokometšego maemo a rena bjalo ka naga yeo e hlabo llogago.
Lekala la Tirišano ka ga Dinyakišišo tša Enetši la BRICS le tla ba le bohlokwa ge re tšea matsapa a go faro loganya methopo ya rena ya enetši.
Mo mengwageng ye lesome tee go tloga mola re tsenelago mokgatlo wa BRICS, boleloko bja rena bo tšweditše pele kudu dikgahlego tša rena tša bosetšhaba.
Go ba leloko la BRICS go maatlafaditše maemo a rena bjalo ka eko nomi ye bohlokwa yeo e hlabollogago.
Se se re file phihlelelo go bokgoni bja tša tlhamo ya melawana le go tša sethe kniki tša dinaga tša ekonomi tše kgolo le tšeo di šetšego di hlabollogilego, gammogo le phihlelelo go thekgo ya Pa nkatlhabollo ya Bosetšhaba.
Se se maatlafaditše go kgatha tema ga rena ka mafolofolo seemong sa lefase ka bo phara, kudukudu mabapi le peakanyoleswa ya dihlongwa tša dinaga tše ntši.
Re holegile go ba karolo ya seboka seo se nyakago go tšwetša pele toka ya lefase go lebeletšwe tlhomphano le boipušo bjo bo lekalekanego bja dinaga.
BRICS e bohlokwa kudu go togamaano ka mo nageng ya rena, ebile e tla tšwela pele go ba bjalo le mo nakong ye e tlago.
Afrika Borwa e tšea kgato ya go rarolla bothata bja tlhokego ya dithušagohema
Silusapho Nyanda
SETHUŠAGOHEMA seo se dirilwego ka mo Afrika Borwa se tla thuša balwetši bao ba nago le dika tša magareng tša COVID-19 gore ba heme gabonolo.
Ntwa kgahlanong le bol-wetši bja coronavirus (COVID-19) ka Afrika Borwa e matlafaditšwe ke sethušagohema sa mathomo seo se dirilwego ka mo nageng.
Sethušagohema sa Continuous Positive Airway Pressure (CPAP) se thuša balwetši bao ba nago le dika tša magareng tša COVID-19 gore ba kgone go hema gabonolo ka go ba fa moya wa oksetšene gore o dire gore meelamoya ya bona e dule e bulegile.
Sethušagohema se hlamilwe ke ba Council for Scientific and Industrial Research (CSIR) ka tšhomišano le E tšwelapele letlakaleng la 2O BOLOKE AFRIKA BORWAMMOGO RE KA FENYA CORONAVIRUSO BOLOKEG
batšeakarolo ba se bakae ba mo gae, gomme e tla abel-wa balwetši go phatlalala le naga bao ba nago le matha-ta a go hema mo legatong la mathomo la phetelo ya COVID-19.“Moya woo motho ao he-mago o na le dipersente tše 23 tša oksetšene.
Sethušagohema sa CPAP se kgona go pompa oksetšene e ntšhi, gomme ya thuša motho go hema.
CPAP e pompa oksetšene e sa emiše.
O ka oketša goba wa fokotša bontšhi bja oksetšene yeo motho a e hemago,” gwa realo Molaodiphethiši wa CSIR Future Production: Manufacturing, elego Martin Sanne.
Balwetši bao ba šomišago sethušagohema ba se lokelwa maskeng woo ba tla bego ba o apere Oksetšene e gogwa go tšwa tankeng ya kgase gomme ya hlakantšhwa le moya wa tlhago ka gare ga sethušago-hema, gomme go tloga moo o romelwa maskeng gomme wa hemelwa ka gare ke molwetši.
Sanne o bolela gore godi-mo ga go pompa moya wa go ba le oksetšene, CPAP e thuša gape balwetši gore ba hemele ka ntle.
Sedirišwa sa CPAP se ka šomišwa mafelong a tša maphelo a theknolotši ya godimo gape le ka mafelong a nakwana a bjalo ka ma-okelo a nakwana le mafelo a boipeelothoko.
Sanne a re CSIR e tla be e kgonne go dira dithušagohema tše 10 000 ge kgwedi ya Phato e fihla mafelelong.
Ka tšhomišano le Siemens, Simera, Aka-cia, Gabler, Umoya le Yunibesithi ya Cape Town, CSIR e tšweleditše CPAP go ya le ka melawana ya Mokgatlo wa Lefase wa Tša Maphelo.
Dithušagohema tša mathomo di tla fiwa maokelo a mmušo ao a lego bothateng bja tlhokego ya didirišwa tša go lwantšhana le COVID-19.CSIR e thomile go šomana le CPAP morago ga gore lefase le itemogele tlhokego ye kgolo ya dithušagohema.
“Dikgweding tša Hlakola le Moranang go bile le tlhokego ya dithušagohema go tšwa go baabi ba tšona ba boditšhabatšhaba.
Moo di bego di hwetšagala gona di be di bitša kudu, gomme ke moo mmušo o ntšhitšego thentara ya go dira dithušagohema,” gwa realo Sanne.
Thentara yeo e be e le karo-lo ya Protšeke ya Bosetšhaba ya Dithušagohema ya ka Lefapheng la tša Kgwebo, Intaseteri le Phadišano.
CSIR e gare e šoma gape ka sethušagohema sa Bi-Level Positive Airway Pressure seo nepo ya sona elego go thuša balwetši bao ba nago le dika tše šoro tša COVID-19Sethušagohema seo se tla thuša ka go hemela ka gare le ka ntle, e ka ba ka mokgwa wa go gatelela moya goba ka go lekola kabo ya oksetšene yeo molwetši a e hlokago, gape le go beakanya kgate-lelo ya moya go ya le ka moo e hlokegago.
Rasetimamollo wa Crew Juliet o hlaloša taba ya gagwe
Dale Hes
BASADI ba swanetše ba be dipulamadibogo, gwa realo rasetimamollo.
Rasetimamollo wa moswa, Vuyiseka Arendse (26), ke karolo ya Crew Juliet, elego sehlopha sa mathomo sa borasetimamollo ba ba-sadi feela sa go lwa le mello ya mašokeng.
Maatla le maikemišetšo a go itirela leina ka intasetering ye ya go tlala ka banna ke khuetšo ye kgolo go ba-sadi ka moka.
Arendse o goletše torotswaneng ya Beaufort West ka Kapa Bodikela.
Ge a se no fetša sekolo, o lekile go ithuta kholetšheng ka Oudtshoorn, efela a tšea sephetho sa go boela gae go hlokomela lapa labo.
O šomile lebenkelengkgoparara nakwana, efela botimamollo bo ile bja mo goga mahlo.
“Ke bone borasetimamollo ba apere diyunifomo tša bona ka ditheraka tše kgolo tše dihwibidu.
Ka pelapela ka ba le kgahlego gomme ka nyaka go tseba kudu ka seo,” gwa realo Arendse.
Arendse e be e le yo mongwe wa dialoga tša lena-neo la tlhabollo ya baswa ya Chrysalis Academy ya mmušo wa Kapa Bodikela ka 2016.
Morago ga lenaneo leo, o o ile a šoma setišing sa botimamollo sa ka Beaufort West gomme a gola feela R1 900 ka kgwedi.
Efela o ile a kopana le monyetla woo o tšwago go ba NCC Environmental Services ngwagola.“Ke be ke le go la Chrysallis Academy ke šoma bjalo ka monolofatši ge NCC e tla tla go tlo boledišana le baithuti ka ga monyetla wa go dira dikgopelo tša go tsenela tlhahlo ya sehlopha sa mathomo sa basadi feela sa botimamollo bja mašokeng.
Le ge ke be ke se yo mongwe wa baithuti, ke ile ka ba le kgahlego ye kgolo kudu gomme ka dira dikgopelo tša go tsenela tlhahlo, gomme ke ile ka atlega,” gwa realo Arendse.
Arendse o ile a tsenela tlhahlo yeo e kopantšhitšego makala a botimamollo a teori le go šoma ka matsogo.
“Ke ithutile tše ntšhi kudu.
Sa mathomo, ke be ke sa tsebe gore go na le boraseti-mamollo bao mošomo wa bona elego go tima mello ya mašokeng.
Ke be ke na-gana gore ba šoma feela ka ditoropong go tima mello ka meagong,” a realo.
Arendse o tlaleletša ka gore o kwele bose kudu ge a tšwelela tlhahlong le go ba karolo ya sehlopha sa mathomo sa moswananoši sa borasetimamollo ba ba-sadi feela.“Ke be ke thabile kudu, kudu ka gore ge ke be ke botša batho gore ke nyaka go ba rasetimamollo, bontšhi ba rile nka se kgone ka ge ke le mosadi gomme nka se kgo-nane le boima bja mošomo.
Se se nkgoromeditše go ba bontšha gore le nna nka kgona, esego feela bakeng sa ka empa le bakeng sa basadi ka moka ka Afrika Borwa.”“E be e le šifithi ya ka ya mathomo ya bošego le mo-segare ebile e le la mathomo re šoma le borasetimamollo ba bangwe ba banna.
Go be go lapiša ebile le yunifomo e fiša kudu empa re kgonne go fetša mošomo gomme maikutlo a ka morago ga moo e be e le a kgotsofalo.”Arendse o hlohleletša ba-sadi ba Afrika Borwa gore ba se ke ba inyatša.
“O se ke wa ya ka mantšu a batho ge ba re o ka kgona eng, o ka se kgone eng.” v*Go bona menyetla yeo e abjago ke ba NCC Environmental Services, latela letlakala la bona la Facebook.
O ka ba letšetša mogala go 021 702 2884 (Cape Town), 010 007 5272 (Gauteng), 031 003 2964 (KwaZulu-Natal) goba 041 101 1033 (Kapa Bohlabela).
Rasetimamollo wa moswa, Vuyiseka Arendse, ke karolo ya sehlopha sa mathomo sa borasetimamollo ba basadi feela.
“Women of South Africa, be proud of what you have achieved.”Seswantšho: Alistair Burt – NCC Environmental Services
Thuša go emiša go phatlalala ga COVID-19
vukuzenzele unnamed
Setšhaba sa gaborena se lebagane le bothata bjo bogolo historing ya temokrasi ya rena.
Mo matšatšing a go feta a 120, re atlegile go diteleng go phatlalala ga baerase yeo e hlolago masetlapelo lefaseng ka bophara.
Efela gabjale go keka ga diphetetšo, fao re kilego ra eletšwa ke ditsebi tša bongaka gore go tlo ba gona, go fihlile.
Palo ya go feta kotara ya milione ya maAfrika Borwa e fetetšwe ke coronavirus, gomme ebile re a tseba gore diphetetšo tše dintšhi di iphihlile.
Gabjale go netefatšwa diphetetšo tše diswa tša go feta 12 000 tšatši le lengwe le le lengwe.
Esale go tloga mola bolwetši bjo bo phulegago ka kgwedi ya Hlakola, go hlokofetše batho ba 4 079 ba bolawa ke COVID-19.
Bjalo ka maphoto a magolo a go tonya ao a budulelago ka nageng ya rena go tšwa ka lewatleng la South Atlantic mo nakong ye ya ngwaga, go na le dikarolo di se kae tša ka mo na-geng tšeo di ka se fihlelelwego ke coronavirus.
Coronaviruse kotsi le go ba šoro kudu go feta efe goba efe yeo e kilego ya ba gona.
E tloga e tlaralatša mošomo wa didirišwa tša rena le maikemišetšo ka go fetišiša.
Go keka ga diphetetšo, elego seo se akantšwego ke ditsebi le boramahlale ba borena kgweding tše tharo tšeo di fetilego, go fihlile.
Go thomile ka Kapa Bodikela gomme gabjale go tsene ka Kapa Bohlabela le ka Gauteng.
Le ge go le bjalo, ge diphetetšo di golela godimo ka lebelo, go bohlokwa go lemoga gore palo ya mahu ya dipersente tše 1.5 ke ye nngwe ya dipalo tša fasefase lefaseng ge e bapetšwa le ya lefase ya dipersente tše 4.4.
Go ba fasefase ga palo ya mahu ka nageng ya gaborena go hlotšwe ke maitemogelo le boikgafo bja bašomedi ba tša maphelo gape le magato a tšhoganetšo ao re a tšeerego go hlabolla mokgwa wa tša maphelo.
Le ge bontšhi bja batho ba gaborena ba tšeere magato a go thibela phatlalalo ya bae-rase, go na le bao ba sego ba dira bjalo.
Go na le ba bangwe bao ba hlokomologago mela-wana yeo e fetišitšwego ya go lwantšhana le bolwetši bjo.
Mo kgabagareng ya leuba le, go tsena ka gare ga thekisi o se wa apara maske, go kopana le bagwera, go ya meletlong goba gona go etela meloko, go ka phatlalatša baerase gabonolo gomme gwa ba le go lobja ga maphelo.
Bjo e ka no ba e le bolwetši bjoo bo hlolwago ke baerase, efela bo phatlalatšwa ke mekgwa le maitshwaro a batho.
Ka maitshwaro a rena – re le batho, malapa le ditšhaba – re ka kgona ebile re swanetše re fetole mokgwaphatlalalo wa leuba le ka mo nageng.
Re swanetše re apare maske wa lešela woo o khupetšago nko le molomo nako ye nngwe le ye nngwe ge re e tšwa ka gae.
Re swanetše re tšwele pele go hlapa diatla ka meetse le sesepe goba sebolayaditwatši ka mehla.
Re swanetše re tšwele pele go hlwekiša le go bolaya ditwatši mabatong ka moka a mafelo a bohle.
Sa bohlokwa le go feta ke gore re swanetše re bule sekgoba sa dimitara tše pedi gare ga rena le batho ba bangwe.
Gabjale go na le bohlatse bjoo bo tšwelelago bja gore baerase ye e ka kgona le go fofa moyeng mo mafelong ao a tletšego batho ba bantšhi, ao a tswalegilego goba ao ka go ona moya o sa sepelego botse.
Ka lona lebaka le, re swanetše re hlabolle mafelo a setšhaba ao a tswalegilego ka pelapela, elego fao kotsi ya go fetelwa e lego godimo kudu.
Sephetho sa rena sa go tla ka kiletšo ya mosepelo ya bosetšhaba se thibetše phatla-lalo ya diphetetšo mathomong ge ditirelo tša maphelo di be di se tša itokiša, elego seo se ka bego se hlotše tobo ye kgolo ya maphelo.
Ka nako yeo re bilego le yona, re tšeere magato a bohlokwa go matlafatša mekgwa ya go ikarabela ya tša maphelo.
Re šetše re dirile diteko tša coronavirus tša go feta dimilione tše pedi, gomme bašomedi ba tša maphelo ba šetše ba dirile diponego tša go feta dimilione tše 20.
Re dirile gore go be le me-pete e 28 000 ya balwetši ba COVID-19 ka maokelong, gomme ebile re agile maokelo a nakwana go kgabaganya naga.
Gabjale re na le mepete e 37 000 ya boipeelothoko ma-felong a poraebete le a setšhaba go kgabaganya naga, gomme a itokišeditše go amogela bao ba sa kgonego go ipeela thoko ka magae.
Re rekile le go aba dimilione tša didirišwa tša go itšhireletša maokelong, dikliniking le dikolong go kgabaganya naga, e lego tša go šireletša bašomedi bao ba šomago ka batho ba bantšhi.
Re thwetše ebile re sa thwala baoki, dingaka le bašomedi ba tša tšhoganetšo ba tlaleletšo.
Re tšwela pele go ba le tšwelopele mo maitekelong a rena a go lwantšha COVID-19, efela tlhotlo ye kgolo e sa etla.
Re šoma go kgabaganya diprofense go oketša palo ya mepete ya ka diwateng le ka tlhokomelong yeo e tseneletšego re direla balwetši ba COVID-19.Sekgoba se a bulwa ka ma-okelong a mmalwa ka go se amogele balwetši bao ba sa hlokego thušo ya tšhoganetšo.
Go fetolwa gape le mafelo a mangwe ka maokelong go ba diwate tša tlaleletšo, gape le go agwa goba go oketšwa ga maokelo a nakwana.
Re šoma go oketša kabo ya oksetšene, dithušagohema le didirišwa tše dingwe bakeng sa bao ba tlo hlokago tlhokomelo yeo e tseneletšego, go balwa le kabo ya oksetšene bakeng sa mabaka a mangwe.
Re diriša ditheknolotši tša titšithale go matlafatša taetšo, go nyakana gape le go beela thoko balwetši, le go thekga bao diteko tša bona di laetšago ba fetetšwe.
Bjale ka ge re lebile sehloeng sa diphetetšo, re hloka go ba le tlhokomelo ye kgolo le go thatafatša magato ao a latelwago gabjale go fokotša lebelo la diphetetšo.
Melawana ya mabapi le go apara dimaske e tla thatafatšwa.
Bengmešomo, bengmabenkele le balaodi, baotledi ba dinamelwa tša bohle, gape le balaodi le beng ba meago efe goba efe ya setšhaba, gabjale ba tlamegile semolao go netefatša gore yo mongwe le yo mongwe yoo a tsenago ka moagong goba ka senamelweng sa bona o swanetše go ba a apere maske.
Dithekisi tšeo di tšeago maeto a kgauswi di a dumelelwa go rwala go fihlela dipersenteng tše lekgolo, mola tša maeto a matelele di se tša dume-lelwa go feta dipersente tše masomešupa, gomme gona fao go latelwe melawana e meswa ya mabapi le dimaske, go bolaya ditwatši ka dinamelweng gape le go bula mafase-tere.
Gabjale go na le bohlatse bjoo bo tletšego bja gore thekišo ya dinotagi e hlotše kgatelelo ye kgolo go maokelo, go akaretšwa le ka diyuniting tša maemo a tšhoganetšo le tša tlhokomelo yabao ba bakwago le badimo ka baka la dikotsi tša difa-tanaga, dikgaruru le mathata a go sepelelana le tšona.
Ka fao, re tšeere sephetho sa gore, go re re kgone go lota sekgoba seo se šetšego se le gona ka maokelong, gona thekišo, kabo le phatlalatšo ya dinotagi e tla fegwa go tloga gonabjalebjale.
Bjalo ka legato la tlaleletšo la go fokotša tlalelo ya ma-okelo, ga go na motho yoo a swanetšego go ba ka ntle mebileng go tloga ka iri ya senyane bošego go fihla ka iri ya bone ka masa.
Re tšea magato a re tseba gabotse gore ga a amogelege ebile a bea mapheko maphe-long a batho, efela a swanetše gore a tšewe gore re kgone go feta sehloa sa bolwetši.
Ga go na ka mokgwa woo re ka efogago lephoto la coro-navirus, efela re ka kgona go fokotša tshenyo yeo le ka e hlolago maphelong a rena.
Bjalo ka setšhaba, re a thekga-na, re thekga le bao ba lwalago ebile re hlohleletša kamogelo ya batho bao ba phelago ka baerase ye.
Gabjale, le go feta peleng, re rwele maikarabelo a bao re phelago le bona.Re tla le fediša lephoto le.
Re tla bušetša naga ya gaborena maemong a mabotse a maphelo, gomme ebile re tla ba le tšwelopele.
Re tla fenya.
BMW e tsenela lesolo la go ba kgahlanong le GB
vukuzenzele unnamed
BMW Group South Africa e abile difa-tanaga tše hlano tša BMW i3 tšeo di tla šomišwa-go ke bašomi ba tlhokome-lo ya setšhaba go fihlelela batšwasehlabelo ba dikgaru-ru tšeo di ikadilego ka bong (GBV).
Dikoloi di amogetšwe ke Mo-presidente Cyril Ramaphosa le Mokhanseliri wa Jeremane Angela Merkel.
Di filwe Mokgatlo wa Tirišanommogo ya Dikgwebo tša Afrika Borwa go Merero ya Maphelo le ya Phamokate (SABCOHA) go laolwa legatong la Komiti ya Tlhahlo ya Nakwana ya makala a mantši ka ga dikgaruru tšeo di ikadilego ka bong le dipolao tša basadi (GBVF).Kabelo ya sehlopha sa difa-tanaga e bontšha tirišano ye e golago gare ga mmušo le mekgatlo ya setšhaba, yeo e akaretšago lekala la kgwebo le badirišani ba lefase, mo twantšhong ya GBVF.Lenaneo le ke karolo ya Sekhwama sa Phetogo sa In-tasteri ya Dikoloi (ye e ka bago R6 bilione), yeo e hlomilwego go fetola mohlwaela wa mešongwana ya dikoloi gomme ya kgontšha go kga-tha tema mo lekaleng ke dihlopha tšeo peleng le kgale di bego di hlokomologilwe, go akaretša basadi, bafsa le batho bao ba phelago ka bogolofadi.Ge a bolela mo moletlong wa kabo ya dikoloi, woo o bego o swaretšwe lefelong la tšweletšo la BMW Group ka Rosslyn, Tshwane kgauswanyane, Mopresidente Ramaphosa o boletše gore dikoli di tla thuša go phološa maphelo.
O lebo-gile BMW go ba khamphani ya mathomo go aba dikoloi, gomme a hlohleletša le ba bangwe go dira seo.“Tiragalo ye, ya go laetša tirišanommogo ye botse e romela molaetša wo mobotse kudu gape wa go kwagala wa gore re rata ge dikhamphani tše dingwe tše dintši le tšona di ka inopela go tšwa go ye gomme le tšona di thušane.“Go ba gona ga BMW ka Afrika Borwa go bontšha maemo a nako ye telele le dikopano tša ekonomi ye maatla gare ga naga ya Jeremane le ya Afrika Borwa,” gwa realo Mopresidente Ramaphosa.Leano la karabelo ya tšhoganetšo go šogana le GBVMmušo o dutše o phethagatša leano la karabelo la tšhoganetšo go šogana le GBVF.Leano le le Beakantšwego la Setšhaba ka GBVF, leo le akaretšago mohlwaela wa ditshepedišo go šogana le GBVF, le lona le dirilwe.“Leano le nepiša go matla-fatša maitapišo a thibelo, le go kgonthiša tšhireletšo le toka go basadi le bana ba naga ya rena.
Leano le kgoma gape matlafatšo ya ekonomi, e lego karolo yeo e lego bohlokwa kudu, gomme rena bjalo ka mmušo, re tla be re nepišitše go yona,” gwa realo Mopresidente Ramaphosa.Hlogo ya Sehlopha sa Tšweletšo le modulasetulo wa BMW South Africa, Ngaka Mi-lan Nedeljkovic, o re palomoka ya batho ba 4 000 ka Afrika Borwa ba thwetšwe thwii mo BMW Group, go akaretša ba-laodi ba bane go ba bahlano e le ba gae.Go tlaleletša se, Nedeljkovic re go thwetšwe batho ba go feta 40 000 e sego thwii go šomišwa ditirelong tša khamphani ye ka Afrika Borwa.“Akademi ya rena ya matho-mo ya tlhahlo ka BMW South Africa e butše mabati a yona ka 1978 gomme go tloga nakong yona yeo, batho ba go feta 2 000 ba tsenetše hlahlo le BMW gomme ba hwetša mešomo mo BMW.“Mengwaga ye meraro ya go feta, khamphani e butše akademi ya tlhahlo go godiša tlhahlo ya sethekniki go legato le lefsa,” gwa realo Nedeljk-ovic.O boletše gore kgopolo ya khamphani e gatelela gore thuto ke senotlelo sa katlego, le go ithuta ga nako ye telele ka BMW Group ke karolo ya katlego yeo.“Ka 2025, re tla thekga bana ba milione o tee le bafsa le-faseng ka bophara ka mananeo a thuto ao a lebantšwego, go nepiša mananeo a bokgoni.
Bafsa ke bokamoso bja naga ya rena
vukuzenzele unnamed
Go boledišana le bafsa ka mehla go ntlogela ke na le mafolofolo.
Go a thabiša go hwetša tsebo mabapi le mathata a bona le diphenyo tša bona le ka ga dinepo tša bona ka ga seo se ka dirwago go kaonafatša naga ye.
Ga go na yo a ganetšago gore bafsa ke batho ba bohlokwa ka sebopegong le motheong wa naga ya rena.Go fapana kudu le kgopolo ya gore ba itebetše, ga ba na le kgahlego go dipolotiki goba ba itirela ba nnoši, dinyakišišo tša ka nageng le tša boditšhabatšhaba di tiišetša kgafetšakgafetša gore bafsa lefaseng ka bophara ka mehla ba na le maikutlo a makaone ka ga bokamoso bja bona.Go ya ka dikutollo tša di kgetho tša Ipsos Pulse of the People tšeo di lokollotšwego ka Pherekgong, 61% ya maAfrika Borwa ba mengwaga ye 15 go fihla go ye 17 ba ikwa ba na le kholofelo ka ga ngwaga wa 2020.Ga ke na pelaelo ya gore a ke maikutlo ao a lego a bafsa ka kakaretšo le kudukudu maikutlo ao a tšweleditšwego ge ngwagakete o fihla bao mo lebakeng le ba thomago bophelo bja bona bja batho ba bagolo, bao bafsa ba ba bitšago ma2000.Ke barwa le barwedi bao ba belegwego ka morago ga temokra si.
Le ge e le gore ga ba na ma itemogelo a thwii a ditšhohlo tša kgethologanyo, ba tšwela pele go phela ka mašaledi a yona a tlhokego ya tekatekano ya me rafe, tlhokego ya toka go kabo ya naga le bohloki.
Bafsa ba ba na le boitshepo, boikemo ebile ba phadima ka maikemišetšo.Ba tseba ditokelo tša bona ebile ga ba tšhabe go di nyaka.
Bafsa ba naga ya rena ba emetše mafolofolo, kholofelo, boipshino, bokgoni, bokamoso le tokologo.Ke badudi ba go šomiša titšithale bao ba šomišago theknolotši ya sebjalebjale ebile ba lebeletše go tsena ka mešomong yeo e bego e se gona ka nakong ya ge ba le batswadi.Nakonyana pele ga Polelo ya Maemo a Setšhaba (SoNA) ke bile le monyetla wa go boledišana le sehlopha sa bafsa ba mafolofolo ka poledišanong ya mabapi le meloko ya mehutahuta yeo e bego e biditšwe ke Setheo sa Bosetšhaba sa Tlhabollo ya Bafsa (NYDA).
Re boledišane ka ga merero yeo e lego ye bohlokwa kudu go bafsa le go lekodišiša mekgwa yeo ka yona re ka tsepanyago seemo le ditiro tša rena.Bjalo ka ge e le setlwaedi, phihlelelo go mešomo le go dibaka ebile seo re boledišanego ka sona.
Go bafsa ba 1.2 milione bao ba tsenago mešomong ngwaga o mo ngwe le o mongwe, ke palo ye e nyakilego go ba pedi-tharong ye e šetšego e sa šome goba e sa ithute.Bafsa bao ba bego ba le ka mo dipoledišanong tše ba amogetše taba ya gore tlhokego ya mešomo e hwetša šedi maemong a godimodimo a mmušo.
Eupša maikutlo a bona a be a swana: ba be ba ikemišetše ebile ba kgona go tsenya letsogo go ekonomi ka mekgwa ye e fapafapanego, go akaretšwa bjalo ka bahlomi ba dikgwebo, eupša mollwane wa tatelano le tlhokego ya thušo ya ditšhelete e ba thibela go dira seo.
Ka ge Bright Hlongwane go tšwa go mokgatlo wa Youth in Business South Africa a mpo-ditše, go swanetše go ba le thušo ye nngwe ya ditšhelete yeo e fiwago bafsa bao ba hlomago dikgwebo.
Ba nyaka go bona mehutahuta ya dihlongwa tša ditšhelete, dihlongwa tša ditšhelete tšeo di hlabolla-go, babeeletši bao ba thekgago dikgwebopotlana, difeme tša diekhwiti tša phraebete gammogo le dipanka tša kgwebo tšeo di fanago ka sekoloto ebile di iteka lesego ka go thekga bafsa bao ba lego bahlomi ba dikgwebo.Gore naga ya rena e atlege le go tšwelela re swanetše go dira ka fao re ka kgonago ka gona go netefatša gore bafsa ba kgona go kgatha tema ka ekonoming ya rena ka mokgwa wo o nago le mohola, e ka ba ka mošo-mong wo e sego wa semmušo goba ka go itlhomela mešomo.
Ka fao ke bone go le maswanedi gore nka šomiša seba-ka se go tsebagatša semmušo Tsenogare ya Mopresidente ya Tlhomo ya Mešomo ya Bafsa, e lego nepo le leano la bosetšhaba la togamaano leo le beago ditiro tšeo di tlago pele ka nepo ya go rarolla tlhokego ya mešomo go bafsa.Se se akaretša netweke ya taolo ya tiro ya ka moso yeo e nyalantšhago bao ba nyakago mešomo le dibaka tša mešomo.Se se tla kgontšha bafsa go kgona go fihlelela dibaka tša mešomo ka ge ba bangwe ba bona ba hloka dinetweke tšeo di dirago gore go be bonolo go fihlelela dibaka ka fao go kgonagalago.
Dithutwana tše kopana tša tsebo ye e kgethegilego ka ga mabokgoni ao bašomi ba a nyakago bjale di tla rulaganywa.
Se se akaretša go rarolla bothata bja tlhokego ya nyale-lano gareng ga mananeo a bjale a thuto, a tlhahlo le a tlhabollo le dinyakwa tša ekonomi.
Re amogela mošomo wo o šetšego o dirwa ka mo lefapheng le,wa go swana le lenaneo leo le šetšego le phethagatšwa mo lebakeng le ka dikgoro tša Temo, Peakanyoleswa ya Naga le Tlhabollo ya Dinagamagae le la Pušo ya Tirišano le Merero ya Setšo go hlahla bafsa bao e lego ba 1 000 ka Foreisetata ka mabokgoni a temo le a mangwe.
Bafsa ba bantši ba nyaka go thoma dikgwebo tša bona.
Ba hloka mabokgoni a tša sethekniki ao a ka ba thušago go ithomela dikgwebo tša bona.Tsenogare ye e tla thekga kgo-lo ya bafsa bao ba hlomago dikgwebo.
Bohlomi bja dikgwebo ke seo re nago le bonnnete ka ga bjona ebile ga se tharollo, eupša ke a tshepa gore ke mokgwa wo o šomago gabotse wo re nago le bohlatse ka ga ona bja go laetša boitšhupo, maikutlo a go wela go gongwe, le kholofelo go bokamoso bja bafsa.
Lenaneo la Tirelo ya Bafsa la Mopresidente le fa bafsa diba-ka tša go thuša ditšhaba tša bona.
Lesolo le le hlametšwe go phethagatša phetogo le go dira seabe sekaleng, go fapana le mananeo ao a arogantšwego ao a bilego le seabe se senyane.
Ke tsebišitše ka go SoNA gore re tla beela thoko 1% ya ditekanyetšo tša bosetšhaba gore e tle e šome ka go lesolo la go thwala bafsa mešomong.Mananeo le diprotšeke tše mmalwa di hlametšwe go rarolla tlhohlo ye ya bosetšhaba.
Bafsa ba naga ya rena ba bona naga ye bjalo ka yeo e nago le dibaka le tshepišo, go dutše go na le mapheko ao ba kopanago le ona.
Bekeng ye e fetilego fela ke kopane le bafsa ba mmalwa ba Afrika Borwa bao ba ntirago gore ke ikgantšhe ka ga ka fao re tšwago kgole ka gona le seo re se fihleletšego.Go na le bafsa bao ba ralo kago dipapadi ba go swana le mofsa yo a nago le talente Sim ‘Tiger’ Tshabalala yo a hwetšago difoka tša boditšhabatšhaba tša kolofo a na le mengwaga ye seswai.
O maemong a bošupa lefaseng ka go sehlopha sa dithaka tša gagwe gomme o thopile thonamente ya Bana ya kolofo ya ka US gabedi.
Moya wa ka o ile wa ya godimo ge moithuti wa Kreiti ya 11 Sinoyolo Qumba go tšwa ka Orange Farm a nngwalela lengwalo ka ga seo se swanetšego go ba ka go SoNA mo ngwageng wo.Botsebotse e bile karolo ya sehlopha sa rena sa go ngwala dipolelo ka tshepedišong ya ge ba sa se thoma.
Go na le bao ba šomago ka mafolofolo ba go swana le Ayakha Melithafa go tšwa ka Eerste Rivier ka Kapa Bodikela, yo a tsenetšego Seboka sa tša Ekonomi sa Lefase ka Davos go ipiletša go baetapele ba lefase go thekga toka ya tlelaemete ba sa tekateke.
Ke ile ka makala kudu ge ke kopana le Michelle Nkamankeng, yo a nago le mengwaga ye 11, yo e lego mongwadi yo monnyane kudu go bangwadi ka moka ka Afrika gomme o beilwe gareng ga bangwadi ba maemo a go dimo ba lesome bao ba lego ba bannyane kudu lefaseng.
Yo ke mongwadi yo o ngwadilego dipuku tše šupa gomme o ngwadile puku ya gagwe ya mathomo a na le mengwaga ye tshela.
Ka ge Moprofesara Jonathan Jansen a boletše: “O na le boitshepo, o kgona go bolela, o na le tsebo ebile o na le mafolofolo.”Ke bafsa ba bao ba tlogago e le motheo wo o tiilego wa bokamoso bja naga ya rena bao ba re gopotšago gore tokologo ya rena e hweditšwe ka go ikuna tše ntši ga bafsa ba bantši ba basadi le banna bao ba bego ba ikemišeditše gore ga se bona fela, eupša bao ba tlago ka morago ga bona, ba swanetše go phela ka seetšeng sa tokologo.Re swanetše go tšwela pele go šoma mmogo bjalo ka mmušo, kgwebo, bašomi le setšhaba sa badudi go netefatša gore morwalo wa tlhoke go ya mešomo ga o tšwele pele go nyamiša bafsa ba rena, go senya meboya ya bona le go baka gore ba hloke kholofelo.Ke na le kholofelo ya gore ditiro tšeo re boletšego ka ga tšona ka go SoNA di tla emela seemo se sefsa go tlhabollo ya bafsa.Ka ge Frantz Fanon a boletše, go tšwa go moloko o mo ngwe le o mongwe go utolla maikemišetšo a ona.
Moloko wo o utollotše maikemišetšo a ona.
Bjale go tšwa go rena go o thekga gore ba o phethagatše.Ke taba ye e tsebagalago gore go palelwa ga setšhaba go hlokomela ka katlego le go maatlafatša bokgoni bja bafsa ba sona go tliša seemo sa go se kgahliše go bokamoso bja naga yeo.
Beakanya ditšhelete tša gago ka bohlale
Ngaka Rufaro Mucheka
Ngwaga wo mofsa ke sebaka sa go thoma ka lefsa, go bea dinepo tše bohlokwa, go hlaola mekgwa ye mebotse gomme o fetole mokgwa wa gago wa nako ya go feta wa go šomiša tšhelete go kgonthiša bokamoso bja go swarelela.
Maemo a ekonomi a 2020 a bonala a tlo ba boima le go feta a 2019, ka gona go bohlokwa gore o be le tebelelo ye e nepiša-go ka fao o šomišago ka gona tšhelete ya gago.Go fihlelela boikemo bja ditšhelete ke nepo ya go kgahliša, eupša ga se batho ba bantši bao ba tsebago moo ba swanetšego go thoma gona.Go ba le mekgwa ya ditšhelete ye mebotse ye mmalwa go tla go thuša go ipeakanya gabotse gore o be le ngwaga wo mofsa wa katlego.
Go kgonthiša gore o fihlelela dinepo tša ditšhelete, o ka phethagatša dinepo tša SMART tša bokamoso bjo bo bolokegi-lego bja ditšhelete.
Se se ra go beakanya dinepo tšeo di:
• Itšego • Elegago • Fihlelelwago • Lego maleba• Elago ka nako.
Go tlaleletša, go bohlokwa gore o beakanye ka tlhoko.Dikeletšo ke tše go go thuša:Bea dinepo tša ditšhelete Lebelela taolo ya gago ya ditšhele ya 2019 gomme o beye dinepo tše difsa tša 2020.
Lefa dikoloto tša gago ka moka – Bea tšhelete ye nngwe le ye nngwe ya tlaleletšo le diponase le koketšo ya mogolo gore o fediše dikoloto, ka ge go lefa dikoloto ka pela go tla go bolokela tšhelete ye ntšhi ya tswalo.Fetola tekanyetšo ge e hlokega – Ge o latišiša mekgwa ya gago ya go šomiša tšhelete, dira diphetogo tšeo di hlokegago go tekanyetšo ya gago, oketša dipolokelo tša gago gomme o fokotše go šomiša tšhelete ya gago.
Ge o amogela koketšo ya mogolo, iša ye nngwe go dipolokelo tša gago go na le go oketša tšhelete ye e lefago ka fao o phelago ka gona.
Sekaseka dipholisi tša gago tša inšorense – Lekola inšorense ya bophelo bja gago, ya maphelo, ya bogolofadi goba ya nakwa-na go kgonthiša gore ditefo le ditefello tša gona di sepelelana le dinyakwa tša gago.Bolela ka tokologo le molekane wa gago ka ditšhelete – go na le mokgwa wa gore balekane ba khutišetšane ditaba tša ditšhelete.Ebang le dikopano tša kgwedi le kgwedi go bolela ka ditekanyetšo, dinepo tša gago tša ditšhelete le seo bobedi le se nyakago ka moso.
Tšea nako go aga pono yeo e abelanago ya seo le nyakago bokamoso bja lena mmogo bo eba ka gona.
Fokotša tekanyetšo ya gago ya boithabišo – Hwetša mešongwana ya go se lefelwe, go swana le diphaka, makgobapuku le dilo tšeo o ka di dirago mo setšhabeng sa geno.
Go na le ditsela tše dintši tša go ithabiša ntle le go šomiša tšhelete.Dikeletšo tša go dira gore o swarelele peakanyo ya gago Go swarelela peakanyo ya gago ya ditšhelete ga go dule go le bonolo, eupša go nepile gore:
• Nako le nako lekola di-akhaonthe tša gago tša panka – lekola tšhomišo ya gago ya tšhelete.• Itokišetše dititelego.• Efoga dikoloto tšeo o se a di beakanyetšago.• Reka ka bohlale.
Ipotšiše.
Naa se ke tloga ke se hloka?
Naa se ke karolo ya peakanyo ya ka ya ditšhelete?• Kopana le moeletši wa ditšhelete ge o sa tsebe gore o thoma kae.
Ngaka Rufaro Mucheka (PhD) ke Moakanyi wa Ditšhelete yo a Dumeletšwego le Hlogo ya Peakanyo ya Maano ya Rest of Africa mo go Nedbank Financial Planning.
Mosepediši wa dikepekgogi o tanya šedi
Allison Cooper
Bjalo ka mosepediši wa dikepekgogi wa Transnet Lindiwe Mdletshe (30) o laola dikepe tše maatla tšeo di thušago mesepelo ya dikepe mo Bo emakepeng bja Durban.
Le ge e le tše nnyane ka bogolo dikepekgogi ke dikepe tše maatla kudu gomme go di šomiša go nyaka bokgoni bjo bogolo.
Mdletshe o belegwe le go golela Port Shepstone gomme o tsene sekolo St Faiths.
“E bile maitemogelo moo motho a goletšego.
Go be go se na letšhogo, go fapana le matšatši a lehono, ngwana yo mongwe le yo mongwe o be a godišwa ke badudi ba mo motseng.”Mdletshe o phethile mare matlou ka 2006, pele a eya Yunibesithing ya Theknolotši ya Durban go ithutela National Diploma in Maritime Studies ka 2007.
Ka morago ga go phetha S1 ka 2007 le S2 ya gagwe ka 2008 a thoma tlhahlo ya ga gwe ya mengwaga ye mera ro lewatleng, le Khamphani ya Safmarine Shipping .
Mo o ithutile gore o laetša bjang sekepe sa merwalo, mo ma watleng a magolo gomme a ema maemakepeng a go fa pana ka Yuropa, Afrika le Asia ka tshepetšo ya merwa lo le dinyakišišo tša poloke go.
O hweditše tikrii ya gagwe ya mathomo a na le mengwa ga ye 25, mola a phethile tikrii ya gagwe ya Mastase ka Port Operations ka nako ye tee.
Tikrii ya gagwe ya ma felelo e mo kgontšhitše go šoma bjalo ka mosepediši wa dikepekgogi yo a nago le maswanedi.
“Se e bile tlhohlo ye kgolo ka gore go ba mosepediši wa dikepe kgogi ga go nyake gore motho a be le tikrii, o hloka fela S1, S2 le tlhahlo lewatle ng.
Ke fela ka morago ga moo mo batho ba ingwadišetšago go ba basepediši ba dikepe.
Ke dirile tše ka moka ka nako ye tee.
Ge ke tšwa mošo mong ke be ke eya sekolong go nyakišiša ka mošomo woo o dirilwego letšatši leo.
Mdletshe o rata go ba ka meetseng.
“Meetse a ka go botša tšeo letšatši le go swaretšego tšona.
Matšatši a mangwe go fodile, matšatši a mangwe go difefo, nako ye nngwe go na le maphoto, ka gona ke lefase le lebotse le legolo!
Dikepe le tšona di na le dibopego tša go fapana gomme di rwala merwalo ya go fapana, seo se ra gore di swanetše go swarwa ka me kgwa ya go fapana,” gwa re alo Mdletshe, yoo a ipshina -go ka go šoma le dihlopha tša ditšo tša go fapana, go tšwa dinageng tša go fapana.
Ditlhohlo tša intasteri Go ba mosadi ka intastering ya lewatle ke go thulana le “ditlhohlo intastering ye” gwa realo Mdletshe, yoo a tsopolago ditaba tša bong bjalo ka tlhohlo ye nngwe ya tše kgolo ka ge e tsebagala thata bjalo ka inda steri ya banna.
“Le ge basadi ba leka ka maatla go lekanetša le go šoma ka maatla go bontšha batho gore ba fošitše, go a lapiša.
Ke kgonne se ka go fola, go ba le moya wo mobotse le go šoma le batho go thopa tlhompho ya bona.
Ka maitapišo a phegelelo le go šoma ka maatla, o ka fenya mathata a,” a realo.
Katlego ya Mdletshe ya go fenya mathata a e hlatsela ke sefoka se a se thopilego bjalo ka molaodi wa sethekniki wa mawatle wa motšwaoswere.
“Ke amogetše sefoka sa go ba mokgoni yo mokaone ka nako ye kopana ka gore ke tšweletše tlhakišong mo bekeng ya mathomo ya go swarela mo maemong.” O amogetše gape sefoka sa “go ba mogale” ka Diphalane 2017, ka go phološa dikepe madimong a mašoro ao Durban e kilego ya a bona.
“Go ba mosepediši wa dike pekgogi go ra gore ka dinako tše dingwe o swanetše go tia gomme o be le sebete” a realo.
Go hwetša tikrii ya gagwe ya Mastase go dirile phapano.
“Go hwetša tikrii ya ka go kgonthišitše gore ke humana tlhompho ye ntši go badirišani ba ka ba banna.
Ba mpotšiša letšatši le lengwe le le lengwe gore ke swaragane le eng ka gore re ba babedi fela bao ba fihlilego mo gomme ke nna wa mathomo go phetha Diploma ya Maritime mo Boemakepe bja Durban.
Sona se fela, se dirile gore ke tšwelele,” a realo, a hla loša gore dithuto tša lewatle ga se lenaneo le bonolo go ithutela lona.
Mošomo wa mosepediši wa dikepekgogi Mdletshe o hlaloša gore Mo sepediši wa dikepekgogi ke molaodikakaretšo wa sekepe le batho bao ba lego ka go sona.
O swanetše go kgonthiša gore didirišwa tša polokego le mo llo di maemong a mabotse ebile a kgonthišitšwe, a dire di nyakišišo tša ngwaga le ngwa ga tša polokego ya sekepe, go kgonthiša gore sehlopha se hwetša tlhahlo ya maleba le go saena dipuku tša bona tša tlhahlo, go dira tshekatsheko ya taolo ya phethagatšo ya mošomo le go thuša bašome di ba gagwe go dira lenaneo la tlhabollo go sepelelana le mešomo ya bona, go diragatša dipholisi tša khamphani le go laola mafelo a polokelo le go reka didirišwa tšeo di hloke gago.
Letšatši la mošomo la ka mehla la Mdletshe le thoma ka lenaneo la go sepediša dikepe, woo ka moka o swanetšego go phethwa mafelelong a nako ya mošomo.
“Re thoma ka mošo mo wa go sepediša dikepe ka iri ya 06:00 gomme ra fetša ka iri ya 17:50.
Ka tlwaelo, basepediši ba dikepekgogi ba babedi ba šoma mmogo, gomme wo motee o phetha mešomo ye e ka bago ye seswai.
Ka morago ga moo, re swanetše go phe tha mošomo ka moka wa go tlatša dipampiri.
Ka mabaka a tšhoganetšo, nako ye nngwe re fetša mošomo ka morago ga iri ya 21:00,” a realo.
Go fetola thuto ya godimo
Amukelani Chauke
Tikologo ya thuto ya godimo ya Afrika Borwa e a fetoga, ka thuto ya godimo e sa fihlele lege fela eupša e amantšwe kudu go fihlelela dinyakwa tša intasteri.
Diphetogo tše di a hlokega bjalo ka ge naga e šomela go beakanyetša ba fsa go thoma go tsena mešo mong le go kgatha tema ekonoming.
Ge naga e gopola Kgwedi ya Bafsa, Vuk’uzenzele e le bediša gabotse ka moo bafsa ba naga ba fiwago dibaka tša go tšwelela ka Kgoro ya Thuto ya Godimo le Tlhahlo.
Go tloga mola a thwalwa ka Dibokwane bjalo ka Tona ya Thuto ya Godimo le Tlha hlo, Naledi Pandor o filwe mošomo wa go phethagatša thuto ya go se lefelwe go baithuti ba hlokago le “bao maemo a letseno la mala peng a bona le lego magareng gomme le dira gore ba phae lwe thoko ke NSFAS”.
Go latela dikhudu ego tša nako ye tele le mo nageng ka fase ga leswao la #FeesMustFall , go tsebagaditšwe ka Ma nthole gore bafsa bao ba tšwago malapeng ao letse no la bona le lego ka fase ga R350 000 ka ngwaga ba tla amogela thuto ya godimo le tlhahlo ya go se lefelwe.
Phethagatšo e thomile go mme e tla dirwa mo me ngwageng ye mehlano.
Setlamo sa pasari Tona Pandor o kgo nthišišitše gore phethagatšo ya setlamo sa pasari e sepela gabotse.
“Setlamo sa pasari se se fsa ke tsenogare ye bohlokwa kudu ka mmušo wa Afrika Bo rwa le, ka nnete, batho ba Afri ka Borwa ka gore ke metšhelo ya bona yeo e lefelago se,” a realo.
Setlamo sa pasari se abe lwa baithuti bao ba nago le maswanedi bao ba tsenago yunibesithi la mathomo le baithuti ba dikholetšhe tša thuto le tlhahlo tša mešomo ya matsogo le bothekniki (diTVET), mo mengwageng ka moka ya go ithuta.
Go thekga setlamo se sa dipasari, thekgo ya mmušo ya tlaleletšo ya R7.166 bilione e abilwe ka 2018 – gomme R4.581 bilione yona e beetšwe thoko go thuša baithuti ba yunibesithi bao ba nago le maswanedi ge R2.585 bilione yona e abetšwe baithuti ba dikholetše tša TVET.
Tona Pandor o re dikholetšhe tšeo di nepišago ka dikarolong tše di itšego tša thuto di ka ba disenthara tša bokgoni go swa na le go tšweletša dihlopha tša mabokgoni a makaone kudu mo karolong ye e rilego.
Mohlala, kholetšhe ye tee e ka nepiša boentšenereng bja semotšhene gomme ye nngwe ya nepiša bofofaneng, a hla loša.
“Ke tshepa gore nepišo ke bokamoso bja dikholetšhe,” a tlaleletša.
Re nyaka phapano.
Ga re nyake dikholetšhe tša rena ka moka go dira selo sa go swa na.”Lenaneo la Tlhabollo ya Kgwe bo mo Thutong ya Godimo le thakgotšwe ngwaga wa go feta go hlohleletša bafsa go thoma dikgwebo tša bona.
Maikemišetšo a lona ke go kgokaganya tlhabollo ya sefa la sa kgwebo mo karolong ya thuto ya yunibesithi ka Afrika Borwa.
Se se akaretša kgwebo thutong ya godimo, tšweletšo ya kgwebo ya baithuti gammo go le diyunibesithi tša kgwebo.
Tona Pandor o re go swanetše go dirwa tše dintši e sego go thuša fela bafsa go lokela mošo mo, eupša gore e be bahlodi ba mešomo ye mekaone.
O rata go bona diinstitušene tša thuto ya godimo di aba dithuto tša kgwebo mo diru tweng ka moka tša tšona, e lego phetogo yeo e tla bonago dialo ga tše difsa di hlola dikgwebo tše di tla fetolago bokamoso bja naga.
Thibela bohodu bja mangwalo a boitsebišo
Kgaogelo Letsebe
Shenki Mabitsela wa mengwaga ye 28 o tseba gabotse setlhogo sa go utswetšwa mangwalo a boitsebišo le ditiragalo tša bosenyi tšeo di dirwago ka mangwalo a, ka ge le yena a fetile mathateng ao.
Mabitsela, go tšwa Modi molle ka Limpopo, o dirile kgopelo ya kadimo ya tšhelete pankeng ka Diba tsela 2020, eupša a botšwa gore o na le dikoloto tše dintši gomme ba ka se kgone go mo thuša.“Ke ile ka ya go dira kgopelo ya kadimo ya tšhelete ya nako ye kopana ka ge ke be ke nyaka go thiba mo le mola ka morago ga go fokotšwa mošomong ka Phupu 2020.
Eupša ke ile ka makala ge ke botšwa gore ba ka se kgone go nthuša.”“Mathomong ke be ke nagana gore ke ka lebaka la letseno la go se kgonthišwe, eupša go be go se bjalo.
Ke be ke tseba gore ke na le akhaonthe ya diaparo ye tee gomme ke se na sekoloto se sengwe, ka gona ke ile ka kgopela kgatišo ya profaele ya ka,” a realo.Profaele e be e re Mabitsela o na le dikontraka tša diselefouno tše pedi, o adimile tšhelete ye e ka bago R65 000 pankeng ebile o na le dia khaonthe tše mmalwa tša mabenkele a go rekiša tše di butšwego ka maina a gagwe.
Dikoloto ka moka di be di ka fihla R100 000.“Pele ga legato la bohlano la kiletšo ya mosepelo, ke timeletšwe ke pukwana ya boitsebišo Ke be ke nagana gore e go gongwe ka ntlong gomme ke sa tshwenyege kudu ka gore ke na le karata ya boitsebišo” a realo.Ka morago ga go lemoga gore go na le motho yo a dirago sekoloto ka leina la gagwe, Mabitsela o butše molato wa bohodu bja mangwalo a boitsebišo go Tirelo ya Maphodisa ya Afrika Borwa (SAPS).O ile a swanela ke go ngwala afitafiti yeo e bolelago gore o timeletšwe ke pukwana ya boitsebišo gomme a e iša go baadimiši le nomoro ya ga gwe ya molato wo a o butšego gore a se senywe leina.Seo Mabitsela a fetilego go sona ga se mohlolo.
Go ya ka pego ya boradia ya Tirelo ya Thibelo ya Boradia ya Afrika Borwa (SAFPS) ya 2020, ngwaga wa go feta boradia bo oketšegile ka 161% ka Kapa Bohlabela le ka 120% ka Gauteng.Manie van Schalkwyk, Molaodimogolophethiši wa SAFPS, o re “Selo sa go hlobaetša kudu ke gore boradia bja go itira batho ba bangwe – bjoo bo tsebegago bjalo ka bohodu bja mangwalo a boitsebišo – bo oketšegile kudu go šiiša ka 337%.Van Schalkwyk o re batho ba swanetše go bega go timela ga pukwana/karata ya boitsebišo goba phasepoto ka bjako.“Go bega go timela goba utšwetšwa mangwalo a bo itsebišo go SAFDA le SAPS go kgonthiša gore re kgona go tsentšha tshedimošo yeo mo datapeising ya rena le go tsebiša maloko a rena ka seo.
Ka gona le bona ba tla hlokomela kudu ge ba kgonthiša mangwalo a batho a boitsebišo.”
Di-SOE di swanetše go laola kgolo ya ekonomi le phetogo
vukuzenzele unnamed
Bjale e šetše e le me ngwaga ye mma lwa ye dikgwebo tša mmušo (di-SOE) mo setšhabeng di amantšhwa le ditiragalo tša go goga mmušo ka nko le tšhomi šobošaedi ya ditšhelete le go hloka bokgoni.
Godimo ga go kgopela thušo gantši go mmušo go di ntšha ka gare ga dikoloto, tše dingwe tša dikhamphani tše dikgolo tša mmušo tše gape di lego bohlokwa di dutše di palelwa ke go phethagatša ditaolelo tša tšona.Di-SOE tše di swanetše go ba tšona tšeo di etilego pele phetogo ya ekonomi le leago.
Ke maikarabelo a tšona go aba infrastraktšha le ditirelo tšeo ekonomi e e thekgilego go tšona, e ka ba ka magorong a tšweletšo ya mohlagase, dinamelwa tša bašomi, kabo ya meetse, taolo ya dinamelwa tša merwalo goba dikgokagano tša megala.Mokgwa wa rena go dithoto tša mmušo o hlahlwa ke tlhokego ya go šoma ga dii ntasteri tša mananeo a mago lo a enetši le maemakepe, le ka tlhokego ya go kgonthiša gore dinyakwa tša motheo tša maAfrika Borwa ka moka, kudu bahloki, di a fihlelelwa.Re tshepa kudu gore go ba beng ba thoto ya mmušo go a hlokega mo makaleng a bohlokwa a ekonomi le gore naga e hloka di-SOE tše maatla tšeo di kgonago go sepetša kgolo ya ekonomi le phetogo.Se gantši se ba bjalo mo go abeng dithoto tša mmušo tša go swana le mohlagase le meetse, moo di-SOE di kgonago go latela taolelo ya kaonafatšo mo kgahlagelong ya setšhaba kgahlanong le ye e lego fela ya kgwebo.
Ke ka moo re dirilego gore go be bohlokwa go mmušo wo go fetoša dikhamphani tše go tumola bomenetša ka medu, go kaonafatša taolo ya tšona le go di kgontšha go kgatha tema yeo di swanetšego go e kgatha ka go sepetša kgolo ya ekonmi le go hlola mešomo.Go fihla gonabjale, re thomile dikaonafatšo tše mmalwa go matlafatša di-SOE tše gore di tšweletše dipoelo tšeo naga e di nyakago gape e di letetšego.Ye nngwe ya diphetogo tše bohlokwa e ka lekaleng la enetši.
Re thomile tshepetšo ya go beakanya lefsa Eskom ka di-SEO tše tharo tša go fa pana, mo ye nngwe e tla bago le maikarabelo a tšweletšo ya mohlagase, ye nngwe yaba le maikarabelo a kgokagano gomme ya mafelelo yaba le maikarabelo a phatlalatšo, ka tatelano yeo.
Se ke ka lebaka la gore sebopego sa go feta sa Eskom se be se se maleba go fetoša maemo a enetši.
Se be se palelwa ke go šoma gape se hloka tšhelete ye ntši kudu ebile se be se sa beye dilo pe peneng mo go lekanego.Go hlongwa ga lekala la kgokagano kudu go tla ra gore Eskom e tla kgona go reka mohlagase go baabi ba bantši ba ditirelo, bobedi ba praebete le ba setšhaba.
Se se tla kaonafatša go bea dilo pepeneng, sa oketša phadišano ya katlego le go hohleletša go reka mohlagase wa theko ya fase.Ka Lenaneo la Tšweletšo ya Mohalagase la Go ikema la Enetši ya Go tšošološwa, re bone legoro la praebete le dira dipeeletšo tše dintši tša go tšweletša mohlagase.
Ka tšhišinyo ya go oketša go se akaretšwe ga laesense ya tšweletšo ye e tsentšwego – moo dikhamphani di tšweletšago mohlagase wa tšona le badiriši ba bangwe ba kgwebo – go tšwa go 1MW go ya go 100MW, re ka letela peeletšo ya praebete ye nngwe ye ntši.
Se se bohlokwa ka nako yeo naga e lego bothateng bjo bo šoro bja go hlaelela mohlagase wa go swarelela le moo Eskom goba mmušo ba ka se kgonego go beeletša go maatla a tšweletšo a mafsa.Se bohlokwa, dikaonafatšo tše di tla fa Eskom sebaka sa go šogana le ditlhohlo tša ditšhelete le tirišo.Kaonafatšo ye nngwe ye bohlokwa ke go hlongwa ga Taolo ya Maemakepe a Setšhaba bjalo ka tlaleletšo ya go ikema ya Transnet.Se se karolo ya bohlokwa ya peakanyo ye kgolo ya Transet ya go mpshafatša infrastraktšha ya go rwala dithoto.
Transnet e nyaka go beeletša R100 bilione mo mengwageng ye mehlano ka go kaonafatša infrastraktšha mo mafelong ka moka a maemakepe.
Se se tla dira gore maemakepe a rena a šome gabotse le dikišontle tša rena di be le mohola, gomme se se tla hola ekonomi ka moka.
Se se tla hola bareki ka go ba fokoletša ditefišo ge ba reka dithoto mo nakong ye e tlago.
Se se tla hola baišantle ba rena ka ge se tla ba thuša gore ba kgone go rekišetša mebaraka ye megolo lefaseng.Ge kišontle ya rena e gola, ekonomi ya rena le yona e tla gola ya hlola mešomo ye mentši.
Maemakepe a bo kgoni a mantši a tla dira gore ekonomi ka moka e šome gabotse – gomme ge bontši bja maemakepe bo oketšega, go tla hlolega mešomo mo maemakepeng ka bowona.Go hlola Taolo ya Maemakepe a Setšhaba bjalo ka tlaleletšo ya Transnet ka boto ya yona, gare ga tše dingwe, e ra gore matlotlo ao a dirilwego ke maemakepe a ka šomišwago go fetoša didirišwa tša kgale le go mpshafatša le go katološa maemakepe a rena, e lego mošomo wo o ditelegile ka sebaka sa go feta mengwaga ye lesome.Gare ga tše dingwe, di mpshafatšo tše di tla hlo hleletša legoro la praebete go dira dipeeletšo tše dintši go infrastraktšha ya ekonomi ya naga.
Batho ba bangwe ba tšweleditše matshwenyego a gore se se tla tšeela mmušo maatla goba sa fokotša mohola wa di-SOE.
Gabotse, se ga se nnete.Dimphsafatšo tše di tla kgo nthiša gore ge infrastraktšha ye e beakantšwego e dula ka polokego ka diatleng tša mmušo, di-SOE tša rena di tla šoma ka bokgoni gomme diintasteri tšeo di di thekgago di tla kgona go phadišana ka katlego kudu.
Go no swana, dimpshafatšo tše di bohlo kwa go kgonthiša gore di-SOE di phethagatša ditaolelo tša tšona tša kaonafatšo ya go phatlalala go thekga badudi ka moka le ekonomi.Dipholisi tša rena le bjale di sa re di-SOE di swanetše go kgatha tema ye bohlokwa go thekga kgolo ya ekonomi ya rena.
Mošomo wa rena ke go di bea motheong wa go kwagala, gore di kgone go šomela bengdišere ba tšona ba bohlokwa – e lego batho ba Afrika Borwa.
Bokamoso bja rena bo laolwa ke go hlalefišwa ga bopapimpana
vukuzenzele unnamed
Go nale ditiragalo tše mmalwa tša kantoro ya Mopresidente tša go uša pelo go feta go iketla le bana mesong.
Malobanyana mo ke tšwa pulong ya senthara ya tlhalefišo ya bomapimpana ya Little Flower (ECD) gola Bizana kua Kapa Bohlabela fao ke ilego ka iketla le ba bangwe ba baetapele ba kamoso ba naga ya gaborena, ke ba balela le go ba theeletša.
Senthara ye e satšo agwa ke mokgatlo wa tlhabollo wa Impande wa ka mo Afrika Borwa ka thekgo ya Setheo sa Nelson Mandela.
Ke kgwathile maikutlo ke boikgafo bja bašomedi ba senthara ye ge ba thekga setšhaba le bana ba go tsena go yona.
Ba mpoditše tša mehleng ya ge senthara ye e thomišwa, ka fao bašomedi ba bego ba sokolela go hwetša meputso ya bona eupša ba tšwelapele go tla mošomong.
Ba mpoditše gape le gore le ge e le gore batswadi ba be ba sa kgone go lefela bana ba bona tefo ya R20, bana ba be ba sa gomišetšwe morago.Boikgafo bja bašomedi ba senthara ye ya ECD bo bohlokwa kudu ka gobane disenthara tša tlhalefišo ya bomapimpana di kgatha tema ye bohlokwa kudu tlhabollong ya setšhaba sa gaborena.
Tšona disenthara tše di hwetšagala motsaneng wo mongwe le wo mongwe, toropong efe goba efe le ditoropong ka moka tše kgolo ka mo nageng.
Bontši bja tšona di thomilwe ke basadi mo setšhabeng bao ba bego ba sala ba hlokomela bana ge batswadi ba bona ba ile mešomong.
Bontši bja tšona disenthara tše di thomile e le dikretšhe goba dise nthara tša go hlokomela bana mosegare.
Tše ntši tša tšona di godile mme gabjale di akaretša lenaneothuto la motheo la dithuto tša mehleng ka gare ga ditirelo tša tšona.Bjalo ka mmušo, re tšeere mošomo wa go kaonafatša maemo a tlhokomelo le go dira gore didirišwa di be gona gore disenthara tša ECD di kgone go sepediša ditiragalo tše maleba tša bana go ba lokišetša dithuto tše dumeletšwego ke mmušo.
Ka Moranang 2022, re kgonne go šutiša ka botlalo tirelo ya ECD go tšwa go Kgoro ya Tlhabollo ya Leago go ya go Kgoro ya Thuto ya Motheo.
Tšhutišo ye e diretšwe go amanya tlhalefišo ya bomapimpana le lenaneothuto la dithuto tše dumeletšwego dikolong kamoka le go aba tlhahlo, thuto le tlhabollo go bašomedi disenthareng tša ECD go potologa naga.Ka baka la gore dithuto tše tša motheo tša bomapimpana di le bohlokwa katlegong ya ngwana morago ga mengwaga ngwaga, Molaophetošwa wa Melao ya Thuto ya Motheo wo gabjale o lego pele ga Palamente o šišinya gore e be kgapeletšo go bana ka moka gore ba tsene disenthareng tša ECD tekano ya mengwaga ye mebedi pele ba thoma Kreiti 1 goba wona Mphato wa Pele.
Ke gona mo fao bana ba swanetšego go rutwa, ba ithute ka meraloko le go fiwa setshola se ka bago se tee ka letšatši.
Mohola wa disenthara tša go hlalefiša bomapimpa na ga se fela go thuša go lokišetša bana ba naga ya gaborena go atlega dikolong; gape di bohlokwa mo go ithomeleng kgwebo le mo go tlhomeng mešomo.
Disenthara tše ke karolo ye bohlokwa ya go hlohleletša ikonomi ya go kgathalelana.
Di thuša go tšwetšapele mekgwa ye batho ba iphedišago ka yona, kudududu basading, gomme se sa thuša go hloma mešomo ditšhabeng tše ntši.
Nakong ya ge leuba la COVID-19 le aparela naga, disenthara tša ECD di ile tša amega gampe.
Dise nthara tšeo di tshepetšego ditefong tša dikolo gore di šome di ile tša šitwa ke go lefela bašomedi ba tšona ebile batswadi ba bantši bao ba lahlegetšwego ke mešomo ba ile ba palelwa ke go ngwadiša bana ba bona.
Go rarolla seemo se, mmušo o ile wa hloma Se khwama sa ECD sa Kimollo le sa Tlhomo ya Mešomo go thuša disenthara tša ECD tšeo di lahlegetšwego ke meputso ka baka la leuba la COVID-19 go di kgontšha go kaonafala.Go tlabela bana bao e lego badudi ba naga ye ka tsebo le mabokgoni ao ba a hlokago gore ba kgone go atlega bophelong ke maikarabelo ao ka moka ga rena re swanetšego go a šikara magetleng a rena.
Re swanetše go tšwelapele go dira ka fao re ka kgonang ka gona, bjalo ka mmušo, lefapha la praebete le mekgatlo ya go hlabolla setšhaba, go thekga tlhalefišo ya bomapimpana.Ka ditirelo tša yona tše bohlokwa tše e di abago, go sa kgathale gore e ruta bana ba rena, e hlokomelela ba tswadi bao ba šomago bana goba e hloma mešomo go bahlomi ba dikgwebo, ECD e nale seabe se segolo kudu gore re kgone go fihlelela tše ntši tša dinepo tša rena tša tlhabollo.Ka baka la gore gantši ikonomi ya go kgathalelana e šušumetšwa ke basadi, thekgo ye e nale mohola wa go fihla kgojana go lebeletšwe go thuša basadi, kudukudu batho bao kgale ba bego ba phaetšwe thoko setšhabeng, gore le bona ba kgone go ema gabotse ditšheleteng le go kgona go ikema.Bana bao ba lego dise nthareng tše ke bona e tla bago MaAfrika Borwa a kamoso bao ba swanetšego go kgona go laetša mabo kgoni a bona ka botlalo, e be badudi ba bokgoni le ba maemo a godimo.Ba swanetše gore ba kgone go fihlelela ditoro tša bona gore ka moka ga rena re kgone go fihlelela ponelopele ya rena ya mohlakanelwa ya setšhaba sa tokologo, sa go atlega le sa lethabo.
Ka fao o ka seketšago meetse ka gona
More Matshediso
Le ge Kgoro ya Meetse le Tlhwekišo mengwa geng ya go feta e lekile ka maatla go fediša mošomo wo o bego o saletše morago wa go tsentšhetša badudi meetse, mo nageng ya Afrika Borwa ka bophara malapa, ao mebasepala e kgonnego go a tsentšhetša meetse a fihla go 68%.
Motlatšatona wa Meetse le Tlhwekišo David Mahlobo o bolela gore lebakakgolo la go hlola se ke mananeo kgoparara ao a tšofetšego, go hloka tlhokomelo le tokišo ya kgafetšakgafetša ditlamong tša meetse, le tlemagano ya go fokola magareng ga mananeo a dintlo le diprotšeke tša bjale tša tlhabollo ya mananeo kgoparara.
“E tloga e le hlobaboroko ye kgolo gore kabo ya go botega ya meetse e laetša dika tša phuhlamo,” a realo.Bjalo ka naga ya go hlaelela meetse, Afrika Borwa ke karolo ya dinaga tše 30 tša komelelo lefaseng ka bophara.
Bontši bja meetse a naga ye a tšwa dupuleng, eupša ka palo moka ye e kgonthišišitšwego ya dipula tšeo di lego fase ga 40% ge di bapetšwa le palo-moka ya ngwaga ka ngwaga ya lefase ka bophara, naga ye e fela e angwa gampe ke komelelo.
Le ge go le bjalo, kgoro e nale dikeletšo tše o ka di šomišago go seketša meetse.
Go seketša meetse ka legaeng la gago goba ka kgwebong ya gago• Tswalela pompi ya meetse ge o hlapa sefahlego, o hlapa meno goba o kera ditedu.• Go hlapa ka šawara tekano ya metsotso ye mehlano ka letšatši legatong la go hla-pela ka pafong go šomiša fela kotara ya meetse ao a šomišwago ge o hlapela ka pafong, gomme o ka seketša dilithara tša go fihla 400 ka beke.• Go hlapa ka šawara go šomiša dilithara tša go fihla tše 20 tša meetse ka motsotso, mola ge o hlapela ka pafong o ka šomiša dili thara tše magareng ga 80 le 150 tša meetse ka pafo ye tee.
Ge o rata go hlapela ka pafong, o seke wa e tlatša ka mariba.• Efoga go folaša thwaelete fao go sego maleba.
Lahlela dithišu, dikhunkhwane le dilahlwa tše dingwe ka gare ga setšhelo sa ditlakala e sego ka thwaelete.
Nako le nako ge o folaša, o šomiša meetse a go lekana dilithara tše 12.• Lokiša thwaelete ya go rothiša meetse go sego bjalo e tla senya meetse a go lekana dilithara tše 100 000 ka ngwaga.• Šomiša meetse ao a šomišitšwego – meetse ao a šomileng go tšwa dipafong, metšheneng ya go hlatswa le methopong ye mengwe ya go bolokega go folaša thwaelete.• O seke wa tlatša letamo la boruthelo go feta tekano goba wa le hlwekiša ka go falatša meetse ka moka go feta tekano.• Diketlele ga se tša swanela go tlatšwa ka meetse go feta tekano eupša di swanetše go tšhelwa fela meetse ao a lekanego gore o kgone go a šomiša.
Se se tla theoša gape le tšhomišo ya gago ya mohlagase.• Šomiša pakete go hlatswa koloi legatong la go šomiša phaephe.
Ge e ba o gapeletšega go šomiša phaephe, diriša hlogwana ya go šašetša meetse yeo o ka kgonang go e tswalela ge o le gare o šašetša koloi ka yona.
Ge o šomiša phaephe o ka diriša meetse a mantši a go fihla dilithara tše 30 ka motsotso.
• Balemi ba swanetše go netefatša gore ba beela kgole difotheladikhu khwane tše nago le mpholo kgole le methopo le meela ya meetse.• Batho ba swanetše go bale tlhokomelo ye kgolo mafe long ao ba dulago go ona gore ba se tšhilafatše dinoka goba mariba a tšona.
Go seketša meetse ka tšhengwaneng• Dula o nošetša dimela tša gago mesong goba mathapama, ge dithemphereitšha di fodile.• Nako le nako ge o fufutša mae, o se tšholle meetse ao gomme o a beye gore a fole o tle o nošetše ka ona.
Dimela tša gago di tla godišwa ke menontšha ya go tšwa dikgepetleng tša mae.• Meetse a go tšwa marule-long le ona a ka ageletšwa ka ditankeng gore a nošetše ditšhengwana.• Šomiša meetse ao a šomišitšwego – meetse ao a šomileng go tšwa dipafong, metšhene ya go hlatswa le methopo ye mengwe ya go bolokega go nosetša tšhengwana ya gago.
vGo hwetša tshedimošo ka botlalo, etela wepsaete ye www.dws.gov.za
Thekgo ya kgorotsheko go batšwasehlabelo ba GBV
More Matshediso
Ge e le gore o itemo getše dikgaruru tša bong (GBV) gomme o hloka thekgo go tšwa go kgorotsheko, Tirelo ya Bosekiši ya Bosetšhaba (NPA) e na le tirelo ye e kgethegilego go go thuša.
Lenaneo la Boitokišetšo go Kgo rotsheko la Ke Bona Lesedi le a hwetšagala ka Digorotshekong tše ntši tša Melato ya tša Thobalano le ka dikgorotshekong tše dingwe tšeo di šomago ka GBV .
Ke Bona Lesedi e ra ‘ke bona seetša’ ge e fetolelwa go tšwa go Setswana.
Motšwasehlabelo wa GBV a ka romela kgopelo ya thušo go NPA.
Mosekiši wa setšhaba wa maemo a godimo goba molaodi wa boi tokišetšo go kgorotsheko go tloga fao o tla kgetha mohlankedi wa maleba wa tša boitokišetšo go kgorotsheko gore a go thuše.
“Tirelo ye ga e go tshepiše gore go tla ba le poelo ye itšego ka molatong gomme maitemogelo a motho yo mongwe le yo mo-ngwe a swana a nnoši.
Le ge go le bjalo, e thuša ka maatlafatšo le go bušetša sekeng seriti sa motšwasehlabelo,” gwa realo setatamente go tšwa go NPA.
Go na le bahlankedi ba 161 ba boitokišetšo go dikgorotsheko ka dikgorotshekong tša mehutahuta go ralala le naga.
Tirelo ye ke ye nngwe ya ma-itekelo a mehutahuta ao a tseba-gaditšwego ke mmušo go šoma ka bošoro bja GBV .
Go ya ka NPA, mongongoregi, motšwasehlabelo, mophologi goba hlatse e tla letšetšwa mogala ke mohlankedi wa boitokišetšo go kgorotsheko go tšwa kgoro-tshekong yeo a tla fago bohlatse ka go yona.
Mohlankedi wa boitokišetšo go kgorotsheko o tla ba gona go thekga mongongoregi ka kgorotshekong le ka tshekong ka moka.
Ditlabelo le mekgwa ye e kgethegilego e a šomišwa go laetša motšwasehlabelo gore o a theeletšwa, o šireleditšwe le go hlomphiwa.
Bangongoregi ba ka bolela ka dipolelo tša bona gomme mohlankedi wa boitokišetšo go kgorotsheko o tla netefatša gore motšwasehlabelo o romelwa go yo hwetša keletšo goba kalafo, gore a kgone go phetha leeto la gagwe la go fola.
Basadi le bana ba bantšhi bao ba itemogetšego GBV , go fa mohlala, bao ba kilego ba katiwa, ba tšhoga go ya kgorotsheko go yo fa bohlatse le go anega dintlha tša mabapi le thobalano ka pele ga batho bao ba sa ba tsebego.
Tirelo ye e tla ba thuša gore ba ikwe ba lokologile kudu.
DITABA TŠE AKARETŠAGODITABA TŠE AKARETŠAGOO ka ikgokaganya le Molaodi/Mokgokaganyi wa O ka ikgokaganya le Molaodi/Mokgokaganyi wa Boitokišetšo go Kgorotsheko ka profenseng ya Boitokišetšo go Kgorotsheko ka profenseng ya geno ka go letšetša goba go romela emeile go geno ka go letšetša goba go romela emeile go dintlha tša kgokagano tša ka mo fase:dintlha tša kgokagano tša ka mo fase:
• • Kapa Bohlabela (Grahamstown) Kapa Bohlabela (Grahamstown) – Pumla Nomfemele 041 502 5443 – Pnomfemele@justice.gov.za • • Kapa Bohlabela (Mthatha) Kapa Bohlabela (Mthatha) – Sindisiwe Buthelezi – 047 501 2646 – Sbuthelezi@npa.gov.za • • Foreisetata Foreisetata – Ena Liebenberg— 051 410 6029 —
Eliebenberg@npa.gov.za • • Gauteng (Johannesburg)Gauteng (Johannesburg) — Asewa Fundi –011 220 4085 – Afundi@npa.gov.za • • Gauteng (Pretoria) Gauteng (Pretoria) – Esther Kabini – 012 351 6713 – Ekabini@npa.gov.za • • Kwa-Zulu NatalKwa-Zulu Natal – Roelien Wiesner – 033 3928712 – Rwiesner@npa.gov.za • • Limpopo Limpopo – Reneilwe Mashamaite – 015 483 0302 – Rmashamaite@justice.gov.za • • Kapa Leboa Kapa Leboa – Henley Nathan Sass –
054 337 5375 – HSass@justice.gov.za • • Leboa BodikelaLeboa Bodikela – Mmanotshe Seletisha – 012 700 9000 – Mseletisha@justice.gov.za • • Kapa BodikelaKapa Bodikela – Gary Titus – 021 487 7287/
021 421 7287 Gvtitus@npa.gov.za • • Kantorokgolo ya NPAKantorokgolo ya NPA – Karen Tewson –
012 845 6399/012 812 6399 – Ktewson@npa.gov.zaDinomoro tše dingwe tša boikgokaganyo tše bohlokwa tše o swanetšego go ba le tšona:
• Tirelo ya Tšhoganetšo ya Tirelo ya Maphodisa ya Afrika Borwa: 10111.• Lefelo la Taelo ka ga GBV: 0800 428 428 goba letšetša *120*7867# go selefoune efe goba efe.• Mogala wa batho ba ba phelago ka Bagolofadi: Romela lentšu le ‘help’ ka SMS go 31531.• Mogala wa Thušo wa Tlaišo ya Basadi: 0800 150 150.• Childline South Africa: 0800 055 555.
• Tirelo ya Thibelo ya Bosenyi ya SAPS: 0860 10111 goba romela SMS go 32211.• Dingongorego tša go amana le tirelo ya Dikgaruru tša Bong le Polao ya Basadi (GBVF) ya (SAPS): 0800 333 177/ complaintsnodalpoint@saps.gov.za• Mogala wa thušo wa Dikgaruru tša ka Malapeng: 0800 150 150.
• Mogala wa thušo wa AIDS: 0800 012 322.
Woza Matrics e tsebagaditšwe
Dale Hes
LENANEO LA WOZA MATRICS le ikemišeditše go thuša baithuti ka moka ba Kreiti ya 12 go atlega ditlhahlobong tša bona tša mafelelong a ngwaga.
Baithuti ba Mare matlou ba ngwa ga wo ba tla leba na le mathata a magolo ka lebaka la coronavirus (COVID-19).
Kgoro ya Thuto ya Motheo e netefaditše gore go bulwa ga dikolo ka fao go bolokegilego ke ye nngwe ya dilo tšeo e di beilego pele, gotee le go thekga baithuti ka mananeo a mehuta-huta go ba thuša gore ba phete ngwaga wa bona wa dithuto ka katlego.
Ye nngwe ya tše ke lenaneo la Woza Matrics , leo le tse-bagaditšwego semmušo ka la 1 Lewedi ka tirišano le badi-rišanimmogo ba mmalwa ba kgašo le ditsebi tša thuto.
Bjalo ka karolo ya lenaneo le, dithutwana tša tlaleletšo ka ga dithuto tše bohlokwa tše tshela tša Marematlou di gašwa go SABC, DSTV le go Openview (Channel 122) letšatši le le-ngwe le le lengwe mo dibe-keng tše 12, go thoma ka iri ya seswai mesong go fihla ka iri ya lesome mesong le ka iri ya pele mosegare go fihla ka iri ya boraro mathapama.
Mai-kemišetšo ke go thuša baithuti go itokišetša ditlhahlobo tša mafelelong a ngwaga.
Ditšhanele tše di fana ka di-thutwana tša kgašothwii, tšeo go tšona baithuti ba ka botšiša-go barutiši dipotšišo.
Go fiwa gape le dikeletšo ka ga ditlhahlobo.
Woza Matrics e lemoga gore le ge baithuti ka moka ba lahlegetšwe ke nako ya sekolo, baithuti ba Kreiti ya 12 ke bona bao ba amegilego gampe kudu, ka ge meputso ya bona e le bohlokwa kudukudu gore ba hwetše mešomo le go amogelwa ka diyunibesithing.Tona ya Kgoro ya Thuto ya Motheo Angie Motshekga o bolela gore lenaneo le le bohlokwa, ka lebaka la ge go ithuta go šitišitšwe ka lebaka la COVID-19 .
“Marematlou ka mehla o tliša kgatelelo ya menagano, eupša ngwaga wa 2020 o tletše ka dikgatelelo tša menagano tše di sego tša tlwaelega.
Ke rata go lebogiša baithuti ka moka ba Kreiti ya 12 le ba malapa a bona ge ba kgotleletše le ka ga maikemišetšo a bona.
Go tloga go le nyanyeng kudu gore thekgo ya tlaleletšo e a nyakega go baithuti gomme re tla tšwela pele go fana ka yona.
Go šetše dikgwedi tše mmalwa pele ga ge ngwaga o fela gomme Woza Matrics e tla fa baithuti thekgo ye ba e hlokago gore ba itokišetše ditlhahlobo tša mafelelong a ngwaga,” a realo.Lenaneo le le swana le nnoši ka gore le nepišitše bontši bja baithuti ba Kreiti ya 12 ka mo nageng bao ba sa kgonego go fihlelela inthanete kgafetša-kgafetša le go ditlabelo tša titšithale tše di kgokaganywa-go le inthanete.
Dikgašo di tla bogelwa ke bontši bja baithuti ba 1.2 milione bao ba ngwalago ditlhahlobo tša Marematlou ka Dibatsela.
Lekgotla la Di-tona tša Thuto le ipileditše go baithuti ka moka le batswadi go šomiša ditšhanele tše.
Mohlankedimogolophethiši (CEO) wa Lekgotlakgašo laAfrika Borwa Madoda Mx akwe o bolela gore mogaši wa setšhaba o a ikgantšha ge e le karolo ya lesolo le.
“Re thabile go ba yo mongwe wa bakgathatema ba bohlokwa bao ba bolokago ngwaga wa Marematlou wa 2020.
Bjalo ka mogaši wa ditirelo tša setšha-ba, re tlamega go netefatša gore tšeo re gašago ka tšona di akaretša palo ye kgolo ya mananeo a thuto, kudukudu ka nakong ye yeo e hlokegago kudu.”Dipotšišo tša gago di a arabiwaNaa ke dithuto dife tšeo di tla rutwago?• Maths• Geography• Life Sciences • Physical Sciences • Accounting • Maths Literacy .
Naa ke ka lebaka la eng dinako tše tša kgašo di kgethilwe ka gore baithuti ba tla be ba le sekolong?• Dinako tša go ya sekolong di a fapana go ralala le dilete le diprofense, ka lebaka la magato a go tlogela sekgoba magareng ga batho.
Baithuti ba bantši ba Marematlou ba tla be ba le ka gae ka nako ya kgašo ya mananeo a.
• Persente ye nnyane ya baithuti le yona e tsenela dithuto tša sekolo ba le ka gae.
• Dikgašo tše kgolo tša mananeo a di tla bušeletšwa ka morago ga iri ya bone mathapama go Openview gomme di tla gašwa gape go DSTV Catch-Up.
Naa goreng go gašetšwa baithuti ba Marematlou fela?• Baithuti ba Marematlou ba ka fase ga kgatelelo ye kgolo gore ba beakanyetše maphelo a bona a ka morago ga ge ba feditše dithuto tša sekolo.• Baithuti ba Marematlou ba lebane le tšhitišo ye kgolo go dithuto tša bona tša sekolo go tloga ka Hlakola 2020 ka gobane lenaneothuto la bona ga se la kopanafatšwa.• Baithuti ba Marematlou ba šaletše morago kudu ka ga go ithuta lenaneothuto la bona.
Naa nka hwetša kae dinako tša kgašo?
Dinako tša kgašo di hwetšagala go dišetule tša mananeoa thelebišene le go wepsaete ya Woza Matrics gowozamatrics.co.za .
Dipušeletšo tša kgašo di tla hwetšagala.
Naa go na le thekgo ye e fiwago batswadi le barutiši?Ee.
Dinako Dinako tše tša kgašo di tla ba le mananeo ao go ona batswadi ba fiwago dikeletšo ka ga ka fao ba ka thekgago bana ba bona ba Marematlou.
Mananeo a mangwe a kgašo a tla nepiša barutiši gomme kgokagano ya WhatsApp ya Teacher Connect ya Kgoro ya Thuto ya Motheo e tla romela barutiši melaetša ye bohlokwa.
Naa go tla ba le nepišo mabapi le go šoma ka kgate lelo ya monagano yeo baithuti ba Marematlou ba lebanego le yona?Ee.
Go tla ba le dikgašo tše mmalwa tšeo di nepišitšego go fana ka dikeletšo mabapi le go phela gabotse ga baithuti, go kgona go phela ka kgatelelo ye le go laola letšhogo.
Go hwetša tshedimošo ka botlalo, etela wepsaete ya Woza Matrics go wozamatrics.co.za goba romela emeile go info@wozamatrics.co.za
Šireletšang basadi le bana ba rena
vukuzenzele unnamed
Ngwaga wo o feti lego, go nyaka go fihla lehono, diketekete tša basadi, tša banna le bana ba ile ba gwantela Palamenteng go tliša ditšhupetšo kgahlanong le bothata bja go katwa le go bolawa ga basadi le bana.
Ka nako yeo, setšhaba se be se sa tšhošitšwe ke go bolawa ga Uyinene Mrwetyana, Leighandre Jegels, Jesse Hess le ga basadi ba bangwe ba bantši bao ba lahlegetšwego ke maphelo a bona ka diatleng tša banna ba bašoro.Go tšwa maemong a bona a go fapana, bafsa le batho ba bagolo, baithuti le basadi bao ba šomago, bagwanti bao ba bego ba dira ditšhupetšo ka khutšo ba be ba emišeditše godimo dipolakate tšeo di bego di ngwadilwe ‘Enough is Enough’ le ‘Am I next?
’.
Bohloko le go befelwa ga bagwanti bao bo be bo le nyanyeng ka letšatši leo.
Ge ke amogela dinyakwa tša bona tšeo di bego di hlagišitšwe ka fao go kwagala ka gona, go bile nyanyeng go nna gore re swanetše go dira se sengwe ka tšhoganetšo le ka maikemišetšo.
Go bile bohlokwa go nna gore ke se ke ka fetola dinyakwa tše ka ma-ntšu a go se kwagale le ka ditshepišo tšeo re ka se di phethagatšego.Matšatši a mmalwa ka morago ga fao, ke ile ka bitša tulo ya mohlakanelwa ya Palamente, fao re tsebišitšego Leanotiro la Phetolo ya Tšhoganetšo la R1.6 pilione ka nepo ya go lwantšha dikgaruru tša bong le polao ya basadi (GBVF).Mo dikgweding tše tshela tša go tsenya tirišong ga leanotiro le, go šomiša ditšhelete tša setšhaba ka dikgorong tša mehutahuta tša mmušo go ile gwa bewa pele ka leswa ka nepo ya go tsekga ditsenogare tša tlhokomelo le thekgo ya batšwasehlabelo, go masolo a temošo le a thibelo ya dikgaruru tše, go kaonafatša melao le melao-tshepetšo, go tšwetša pele maatlafatšo ya basadi ka ekonoming, le go maatlafatša tshepedišo ya toka go bosenyi.Gomme mo lebakeng le re mo mafelelong a go hlama melao ye bohlokwa leswa ka nepo ya go lwantšha GBVF.Melaokakanywa ye meraro ye bohlokwa ya go amana le dikgaruru tša bong (GBV) e tsebagaditšwe ka Palamenteng mo nakong ye e sa tšwago go feta.
Ka go tsebagatša Melaokakanywa ye, re hlompha tshepišo yeo re e dirilego go ba-gwanti ngwageng wo o fetilego le go basadi ba naga ye ka moka.
Melaokakanywaphetošwa ye meraro ye e hlametšwe go tloša se-kgoba seo se dumelelago gore basenyi ba melato ye ba tšhabele toka le go phethagatša ka botlalo ditokelo tša basadi le bana ba naga ye.
Melaokakanywa ye, ge e šetše e phethilwe, e tla thuša go bušetša sekeng tshepo ya basadi ba naga ya rena ya gore molao o gona go ba šireletša.Wa mathomo ke Molaokakanywa wa go fetoša Molaophetošwa wa Bosenyi (Wa Melato ya Thobalano le ye e Amanago le ona).
Se se dira gore tšhošetšo ka tša thobalano e be molato o moswa, o katološa mo-llwane wa molato wa go robalana le wa leloko, ebile o katološa maikarabelo a go bega melato ga batho bao ba belaelago gore go dirilwe molato wa thobalano wo o dirilwego kga-hlanong le ngwana.O oketša mollwane wa Retšistara ya Bosetšhaba ya Basenyi ba tša Thobalano (NRSO) gore e akaretše le dintlha tša basenyi ka moka ba tša thobalano.
Go fihla mo lebakeng le, e be e dirišwa fela go basenyi ba tša thobalano bao ba bonwego molato wa bosenyi bja thobalano bjo bo dirilwego kgahlanong le bana goba kgahlanong le batho bao ba nago le bofokodi bja ka menaganong.
Nako yeo dintlha tša mosenyi di swanetšego go ba ka retšistareng e okeditšwe, gomme bao ba ngwadilwego ka gare ga retšistara ba tla swanela go tsebagatša se ge ba romela dikgopelo tša mošomo go ya go šoma le batho bao ba lego kotsi-ng.
Molaokakanywa wo o hlagiša gore maina a batho bao ba lego ka NRSO a hwetšagale setšhabeng.Molaokakanywaphetošwa wa Bosenyi le Melato ye e Amanago le ona o tiiša, gareng ga tše dingwe, go fa peila go basenyi ba GBVF, ebile o oketša kotlo ya melato yeo gomme go na le lebakanako la fasana leo le beilwego la gore motho yo a bonwe -go molato a romelwe kgolegong.Diphetošo tše di tliša ditlamego tše diswa go bahlankedi ba phe-thagatšo ya molao le go dikgoro-tsheko tša rena.Ge mosekiši a sa ganane le peila mabakeng a GBV , o swanetše go ngwala mabaka a bona.
Ka ntle le ge motho yo a pharwago ka molato wa dikgaruru tša bong a ka fa mabaka ao a sego a tlwaelega gore ke ka lebaka la eng a swanetše go lokollwa ka peila, kgorotsheko e swanetše go laela gore a golegwe go fihla ge ditshepedišo tša bosenyi di phethwa.Ge di fihlelela sephetho ka ga kgopelo ya peila, dikgorotsheko di gapeletšega go hlokomela dilo tše mmalwa.
Di akaretša dipego tša pele ga tsheko ka ga go nyakega ga go lokolla mopharwakamolato ka peila, ka ga ditšhošetšo tša di-kgaruru tše di dirilwego kga-hlanong le motšwasehlabelo, lemaikutlo a motšwasehlabelomabapi le polokego ya gagwe.Ge re etla go parola, mongongoregi goba wa leloko la motšwasehlabelo yo a hlokofetšego o swanetše go tliša tlhagišo go lekgotla la diparola.Ka lebaka la maemo a go se amogelege a dikgaruru tša baratani ka mo nageng ya rena, re tiišitše ditlhagišo tša Molao wa Dikgaruru tša ka Malapeng.Dikgaruru tša ka malapeng bjale di hlalošwa bjalo ka tšeo di akaretšago le tša bao ba tshephišanego lenyalo, baratani, bao ba lego ka maratong a setšo, le dikamano tšeo di bonwago e le tša marato, tša thobalano goba tša bong tšeo di ka tšeago lebaka lefe goba lefe.
Molaokakanywa wo o katološa tlhalošo ya ‘dikgaruru tša ka malapeng’ go akaretša tšhireletšo ya batšofadi kgahlanong le tlaišo ka maloko a lapa.Bangongoregi ba tla kgona go dira kgopelo ya taelo ya tšhireletšo ba šomiša inthanete.
Go thibela seemo seo go sona basenyi ba ka utago histori ya bona ye e fetilego ya dikgaruru tša ka malapeng tšeo ba di dirilego, lenaneo leo le ikemego leo le kopantšwego la ditaelo tša tšhireletšo le tla hlongwa.Diphetošo tše di šišintšwego di gapeletša gape Kgoro ya Tlhabollo ya Leago, Kgoro ya Thuto ya Mo-theo, Kgoro ya Thuto ya Godi-ngwana le Kgoro ya Maphelo go fana ka ditirelo tše itšego go batšwasehlabelo fao go hlokagalago le go ba romela madulong a itšego le go hwetša tlhokomelo ya kalafo.Mabaka ao ka ona mosekiši a ka ganago go sekiša ge go dirilwe melato ka fase ga Molao wo o fetošitšwego goba go gomiša dipharo ka molato tše di amanago le go kweša motho bohloko mmeleng goba fao e lego gore go šomišitšwe sebetša go tšhošetša mongongoregi di diretšwe mellwane.Mohlomongwe phetošo ye bohlokwa kudu go Molao wo, ke ge motho a tseba, a dumela ka fao go kwagalago goba a belaela gore go na le tiro ya dikgaruru tša ka malapeng ye e dirilwego kgahlanong le ngwana, kgahlanong le mogolofadi goba kgahlanong le motšofadi gomme a palelwa ke go bega tiragalo yeo go modirelaleago goba go Tirelo ya Maphodisa ya Afrika Borwa (SAPS) motho yoo a ka faenwa goba aromelwa kgolegong.
Go swana le ge leloko la SAPS le palelwa ke go obamela ditlamego tša gagwe ka fase ga Molao wo, seo se tla tšewa bjalo ka maitshwaro ao a sa amogelegego gomme se swanetše go begelwa Bongwalwedi bja Badudi bja Tirelo ya Maphodisa.Molao ke mošireletši wa ma-kgonthe wa setšhaba ka moka, eupša kudukudu wa batho ba ona bao ba lego kotsing kudu.
Ge o ka phethagatšwa ka šedi le ka fao o lekalekanyago batho, ke motiišetši wa molao wo maatla.Basadi ba Afrika Borwa ba te-nnwe ke ditiro tša go nanya tšeo di sa phethagatšego ye nngwe ya ditokelo tše bohlokwa go tšona ka moka – go phela ka tokologo o hloka letšhogo.Mmušo wo le badirišani ba ona ba tla direla basadi ba Afrika Borwa go loka.
Re ka se ba swabiše.
Mukhuku wo o tlwaelegilego o fetogile spa sa manobonobo
Nonkululeko Mathebula
Thaini Masakane o itiretše leina ka go fetoša mukhukhu go ba spa sa bobotse.
Yena o tšwa Botshabelo gola Foreisetata ebile kgwebo ya gagwe ya go bitšwa Victory Body and Nail Studio e gola ka lebelo la mmutla ebile e goketša batho go tšwa mafelong ka moka bao ba gorogago gore ba tle ba go thakge.
Ka ge a be a rekiša Tupperware a na le mengwaga ye 19, mo sadi yo wa mengwaga ye 28 o boletše gore ke kgale a na le phišegelo ya go sepetša kgwe bo ye lego ya gagwe le gore o thabile ka ge a thomile kgwebo ye.
“Ke thomile ke šomela motho tsoko intastering ye ebile ke gona mo ke ikhweleditšego maitemogelo a mošomo,’’ a re alo ebile a tlaleletša ka gore o ithutetše dithuto tša cosmetology kholetšeng ya thuto le tlhahlo ya mešomo ya matsogo le bothe kniki (TVET) ya Motheo go la Bloemfontein.
Mafelelong o ile a kgona go tšwa a ikemela a le noši e bile a saka a gadima morago ga e sale a thoma go ikemela.
Kgwebo ya gagwe e thiba tlhaelelo ye lego gona ya mebaraka gola Botshabelo ebile o na le bare ki bao ba hlatlogago tšatši ka tšatši le ba go botega.
Kgwebo ya gagwe e fana ka ditirelo tše bjalo ka go kgabiša manala a matsogo, manala a maoto, go šidolla mmele, go kotulwa ga meriri mo mmeleng le go botse fatšwa ga sefahlego.
Diswantšho tšeo a di rometše go go social media tša spa sa gagwe se se botse sa ka mokhukhung di bonwe ke mašabašaba a batho maloba nyana mo, mola ba bangwe ba reta kgopolo ya Masakane ya go ihlamela le go bolela gore se e tla ba tlhohleletšo makgare beng a makheišeneng.
Le ge kgwebo ya gagwe e le ka gare ga mokhukhu wo o swanago le e mengwe wa masenke a mafsa a go kganya wo o swanago le e mengwe ge o le ka ntle, spa se sa gagwe se na le bokagare bja manobonobo a go hloka bosodi le a maleba go ka go thakga.
‘‘Thekgo yeo ke e hwedi tšego e mmakaditše kudu.
Ke tloga ke leboga kudu ka thekgo ye botse yeo ke e hweditše go setšhabeng sa mo ke tšwago le go tšwa bathong bao ba sa dulego Freistata.”Masakane ke tšhiwana ebile o godišitšwe ke rakgadi wa gagwe yo a bego a na le kgwe bo ya dikgogo ebile a rekiša malekere, dikhekhe le matlo komane e lego sešupo se se botse sa go bontšha gore kgwebo ke selo seo se lego mading ka lapeng le.
“Toro yaka ke go bona kgwebo yaka e gola go ba kgwe bo ya kgoparara yeo e tla kgonago go hlolela bao ba sa šomego mešomo le go fa bafsa tlhohleletšo ya gore o ka atlega bophelong ge o ka bea kgopolo ya gago go seo o se dirago,’’ a realo Masakane.
O boletše gore gabjale šedi ya gagwe e mo go khuma neng tlhahlo ya go tsenele la gore a kgone go oketša mehuta ya ditirelo tšeo a di abelago batho.
A re bolele bjalo ka banna: Eba monnatia wena mošemane wa ka
vukuzenzele unnamed
Ge *Tshepo Mofokeng a be a na le mengwa ga ye 10, o bone go katwa ga sesiagwe wa mengwa ga ye 17.
Le ge e le gore mohlasedi yo a bego a ihlamile ka dibetša a la etše mošemane yo go patlama fase le go se bogela, o santše a gopola dilo ka moka ge sesia gwe a be a hlaba mokgoši.
Morago ga tlhaselo, monna yo o ba laetše gore ba tšhabe ebile ba seke ba gadima mo rago.
Ge ba le kgauswi le gae ka pelo tše bohloko, sesiagwe a mo kgopela gore a tshephiše gore a ka se botše motho ka go katwa ga gagwe.
Mofokeng o ile a se botše motho go fihlela ge sephiri se se mo hlokiša lethabo.
“Ge ke be ke gola, ke be ke bona monna yo wa sekata kua Katlehong le go gola ka pefelo tšatši ka tšatši.
Ke be ke sa kgone go amogela gore o be a sa otlwe ka seo a se dirilego.”Morago ga gore a gole bjalo ka lesogana le go tšwa mahla lading, Mofokeng o be a sa kgone go laola pefelo ya gagwe, ka gona o be a itia monna yo a hlasetšego sesiagwe nako le nako ge a mmona.
O ile a fetoga a se hlwe a eba ngwana wa go loka gomme ya ba mofsa wo a befetšweng.
Ke dilo tše pedi feela tšeo di lamoletšego Mofokeng tseleng ya gagwe ya kgalefo.
Sa matho mo, o ile a šegofatšwa ka tata gwe le buti wa gagwe yo mogolo bao ba bego ba tseba gabotse gore kgalefo ga se tharollo le gona le ge ba be ba sa tsebe gore Mofokeng o tshwe nywa ke eng, ba ile ba kgona go mo hlahla go mmušetša tseleng ya maleba.
Sa bobedi ebile tharollo ye tlilego ka maphodisa a ditimela bao ba bonego tlhaselo ya mafelelo ya Mofokeng go monna wo a katilego sesi a gagwe.
Monna wo wa sekata o tlogetšwe a robegile leoto eupša ge Mo fokeng a be a hlalošetša mapho disa a ditimela seo monna yo a se dirilego mengwaga ye ka moka, ba ile ba tšea sephetho sa go mo kgalema feela go seo a se dirilego.
Monna wo wa sekata o ile a išwa bookelong ebile a saka a bula molato.
Ditlhaselo tša basadi di tlwa elegile e lego se se hlobaetša Mofokeng kudu.
Ge e be e le moithuti wa Pretoria Tech nikon, o thušitše go hlama sehlopha go lemoša banna ka tema ya bona setšhabeng gomme ka 2004, a ngwadiša sehlopha sa South African Men's Action Group (SAMAG) bjalo ka mokgatlo wo e sego wa mmušo.
Lehono SAMAG e na le bašomi ba 10 ba goyagoile le Makala gola Gauteng, Freistata, Leboa Bodikela le Mpumalanga.
Yona e ikgafetše go hlohleletša diphetogo ma phelong a batho.
Molaetša wa yona wo bohlokwa ke ‘Real men don’t abuse women’ e lego se se hlalošang gore banna ba nnete ga ba tlaiše basadi.
Lereo la ‘‘Real’’ le emetše tšeo di late lago: R e emetše ‘Responsible’ e lego go ba le maikarabelo, E e emetše ‘Enlightened’ e lego go ba le tsebo, A e emetše Archetypal (exemplary) e lego go ba mohlala setšhabeng mola L e emetše ‘Loving’ e lego go ba le lerato’’.
A realo Mofokeng.’“Bontši bja banna ba hueditšwe ke kgatelelo ya ba sadi ka banna.
Ba godišitšwe ka thupa ka gona ga ba bone botha ta bja go godiša bana ba bona ka tsela yeo ba godišitšwego ka yona.
Mo ditšong tše ntši, banna ke bona ba bušago mola basadi ba bonwa ba lekana le bana ka gona se se bonwa e le selo seo se amogelegago go ba kgalema ka tsela ye swanago,’’ a realo Mofokeng.
Motho mang le mang o na le tema yeo a ka e kgathago go fetoša dikgopolo tša batho, a realo Mofokeng.
O dumela gore bana ba swanetše go godišwa ntle le ditumelo tše fošagetšego ka ga bong.
Ba swanetše go godišwa bjalo ka bana, e sego bjalo ka bašemane le basetsana gomme botatagobana le bona ba swanetše go kgatha tema maphelong a bana ba bona.
Dikgato tša go tsošološa ekonomi
Vukuzenzele unnamed
Go se go ye kae re tla be re swara ngwaga mola tshwaetšego ya mathomo ya coronavirus e begwago ka mo nageng ya rena.
Leuba le le tlile ka ditshenyegelo tše kgolo tša kalafo mo setšhabeng le maphelong a dimilione tša batho ba rena.
Bašomi ba bantši ba lahlegetšwe ke letseno ka ge diiri tša bona tša go šoma di ile tša swanelwa ke go fokotšwa mola ba bangwe ba bantši ba ile ba swanelwa ke go fokotšwa mešomong.
Dikgwebo tše dingwe di lahlegetšwe kudu ka ge di ile tša swanelwa ke go fokotša tšweletšo goba mošomo.
Tše dingwe di ile tša swanelwa ke go tswalela.
Bašomi ba lekala leo e sego la semmušo le bona ba ile ba amega kudu.Se bohloko le go feta, leuba le le fetile ka maphelo a bontši bja bahlokomedi ba malapa, moo malapa a šalago a hloka, a tšhogetše bokamoso.Ke ka fao magato a a tseneletšego a kimollo a bilego bohlokwa le gona a ilego a swanelwa ke go tšewa ka potlako.
Bjale ka ge go fetile nako ye e nyakilego go lekana ngwaga, re ka re magato a a laeditše go ba a katlego.Gare ga magato ao re a tsebešitšego a kimollo, mohlomongwe a mabedi ao a bilego le seabe se segolo-golo ke thušo ya go ikgetha ya COVID-19 le Sekema sa UIF sa Kimollo ya Nakwana ya Mošomi/Mongmošomo nakong ya COVID-19, seo re tlwaetšego go se bitša COVID TERS.Nkabe e se ka mananeokgo-rarara a go naba a tšhireletšo ya leago ao re šetšego re na le ona, re be re ka se kgone go thakgola magato a ka nako ye kopana ka tsela ye.
Re ile ra kgona go arabela tlhokego ye ye kgolo ya bjako mo setšhabeng sa rena; malebo go mananeokgopa-rara a rena a go naba naga ka bophara le ditshepetšo tša Etšensi ya Afrika Borwa ya Tšhireletšo ya Leago (SASSA) le Sekhwama sa Inšorentshe ya Bao ba Lahlegetšwego ke Mešomo (UIF).Ka kgonthe mathatana a setegeniki le mapheko a mangwe a bile gona ditshepetšong tše, eupša bontši bja ona a ile a rarollwa ka bjako.
Dietšensi tše tša mmušo di dirile mošomo wa makgethe wa go ngwadiša baholegi ba bafsa ba dimilione le go netefatša gore ba a lefša.Thekgo go tšwa go UIF e thušitše bašomi le dikgwebo tšeo di bego di goga boima.
E tlišitše phapano gare ga gore dikhamphane di tšwele pele go šoma le gore dikhamphane di gapeletšege go tswa-lela; gare ga mešomo yeo e bolokilwego le mešomo yeo e lobilwego.Se se hotše dikgwebo tša go swana le Sihle’s Brew, lebenkele la go jela ka Gauteng, leo bašomi ba lona ba 18 ba ilego ba tšwela pele go ba le mešomo ka lebaka la sekema sa TERS.
Malebo go thekgo go tšwa go mmušo, Mamoshalagae Trading and Pro-jects, kgwebo ya mohlagase wa dikoloi ka Mokopane, e ile ya kgona go lefa bašomi ba yona gammogo le rente le ditirelo tša mmasepala ka nako ya kiletšo ya mosepelo.Bašomi bao ba bego ba le maemong a boima ba ile ba kgona go amogela karolo ya megolo ya bona.Lindiwe Ntuli, mothuši wa ramolao ka Centurion, o boletše ka moo dikholego tše di mo kgontšhitšego go šoma a le ka gae le go lefa rente.Go na le dikanegelo tše ntši mabapi le dikhamphane tšeo di kgonnego go phologa ngwaga wo o fetilego ka thekgo go tšwa go UIF.
Go no ba bjalo le ka dikgwebopotlana tšeo di hweditšego thekgo le di-kadimo tša ditšhelete go tšwa dikgorong tša go fapafapana.Magato a a thušitše batho ba rena kudu nakong yeo ba bego ba hloka thušo.Ge re etšwa kimollong gomme re kokotlela, re swanetše go fetola ditsela tša go dira dilo.Le ge magato a a kimollo a beakantšwe go ba a nakwana, ekonomi e tla itemogela seabe sa leuba nako ye telele.Le ge dikiletšo tša mosepelo di fokoditšwe, go sa le boima go dikhamphani tše ntši go tšwa ditšhaleleong tšeo di hlotšwego ke go se šome dikgwedikgwedi le tahlegelo ya letseno.Ke lebaka leo, morago ga ditherišano tša go tsenelela le bašomimmogo ba rena ba tša leago Lekgotleng la Bosetšhaba la Mešomo le Tlhabollo ya Ekonomi (NED-LAC), dikholego tša COVID TERS di katošeditšwego go 15 Hlakola 2021, bakeng sa makala ao a sa kago a kgona go šoma ka botlalo.Thušo ya go ikgetha ya COVID e katošitšwe ka dikgwedi tše dingwe tše tharo.Maemo a e tla dula e le a nako ye kopana.Šedi ya rena bjale e swanetše go lebišwa tlholong ya tikologo ya go kgontšha dikgwe-bo go kokotlela, le go kgolo ya ekonomi ya go hlola mešomo le go goketša dipeeletšo.Go kokotlela go tla ba boima le gona go tla tšea nako, ku-dukudu ka gore re sa lebane le leuba.Le ge maemo a a kimollo a tloga a le bohlokwa, re ka se kgone go tšwela pele ka ona go ya go ile.Re hloka go netefatša gore maemo a a kimollo a fana ka motheo wo maatla go kgontšha go kokotlela go go nabilego, ntle le go tsenya naga dikolotong tša tlaleletšo.
Ntle le gore re fokotše se-koloto sa rena sa bosetšhaba, gore se be maemong ao re kago se kgona, ekonomi ya rena e ka se kokotlele ka tsela ya go bonala.Šedi ya setšhaba sa rena bjale e swanetše go feta kgatong ya kimollo, e lebišwe kgatong ya kokotlelo, gomme ka moka re swanetše go ba karolo ya maitapišo a.Bjale ka mmušo re tla swa-nelwa ke go tšea diphetho tše boima ngwageng wo mabapi le tšhomišo ya tšhelete ya setšhaba, le go tsenya tirišong diphetho tšeo.Dikhamphani di tla swanelwa ke go ba mahlahla tao-long ya ditsela le ditshepetšo tša go netefatša gore di kgona go ikemela gape le gore di ba le letseno, moo tšhireletšo ya mešomo e lego nepo ya tšona ya pele.Re swanetše go bušetša ditšhelete tša rena ekono-ming ya rena ka go reka ditšweletšwa tša ka mo na-geng, go thekga dikgwebo le diintaseteri tša tikologo le go reka dithoto le ditirelo go tšwa go baabaditirelo ba tikologo.Molwetši yo a gobetšego yo a nago le dikgonagalo tše maatla tša go kokotlela o fiwa phekolo ya mmele ka mehla go mo thuša go maatlafala, go fihlela a kgona go ikemiša ka noši ntle le thušo.Go no ba bjalo le ka magato a a kimollo ya nakwana; a swanetše go tšewa bjalo ka tsela ya go thuša ekonomi ya rena gore e boele e ikemele.
Nepo ya rena ke gore mafelelong re kgone go itshepetša gape.Bjalo ka setšhaba, a re šomeng mmogo.
A re beng karolo ya tlhabollo le tšwelopele ya rena.A re šomišeng kimollo ye e katošitšwe gore re kokotlele ka maatla.
Go lebana le go lahlegelwa ke yo o mo ratago
Vukuzenzele unnamed
Batho ba bantši ba lahlegetšwe ke bao ba ba ratago ka lebaka la leuba la coronavirus gomme mabakeng a mantši ba ka kwa eke mahu a ga se nnete.
“Ga o noši,” go re bjalo setsebi sa menagano sa setšhaba Zanele Ludziya go tšwa Bookelong bja Stikland ka Kapa Bodikela.Go lahlegelwa ke yo o mo ratago ga go bonolo le gona go ka tsoša maikutlo a go fapafapana.“Go na le dika tše ntši tšeo o kago di hlatha go laetša gore yo o mo ratago o nyamile, eupša ge motho a sa laetše dika ga gore gore ga se a nyama.“Batho ba ka bontšha dika tša go laetša pefelo, go tenega ka pela, manyami goba tlhokomologo.
Tsela ya bona ya go nagana le yona e ka amega, ka ge ba nagana kudu le go gopola mohu.
Gape ba ka ba le bothata bja go palelwa ke go hlokomedišiša goba ba bonala eke ba gakanegile,” go re bjalo Ludziya.O eletša batho go hlokomela diphetogo tša maitshwaro, bjalo ka go rothiša megokgo le go thoma go nwa bjalwa kudu le go šomiša ditagi tše dingwe kudu.
“Ba ka thoma go kgoga go feta ka mo ba tlwaetšego go kgoga ka gona, ba ka thoma go katoga batho goba ba itlhaola goba ba leka go efoga batho le mafelo a mangwe.
Ba ka rata go ba lefelong la go hloka lešata goba la lešata la godimodimo.
Gape ba ka befelwa ka pela goba go bolela ka bogale,” a re bjalo.Ge o thekga yo o mo ratago, Ludziya o re go a thuša gore o kwešiše tshepetšo ya manyami le gore yo mongwe le yo mongwe o na le tsela ya gagwe ya go lebana le manyami.
O hlaloša gore manyami ga se seemo, eupša ke tshepetšo, le gore gantši go na le megato yeo batho ba e fetago ka nako ya manyami.
Megato ye e tlwaeleg ilego ya manyamiMegato ye e tlwaelegilego ya manyami ke go šitwa ke go dumela goba go itlhaola (go hwa bogatšo goba go tšhoga); pefelo (go befelela ba bangwe le ge go sena phošo yeo ba e dirilego); go ipona molato (go ikwa o le molato ka lebaka la dilo tšeo o sego wa di dira goba go di bolela); kgatelelo ya monagano (manyami a go tlišwa ke go lemoga gore bophelo bo tla swanelwa ke go tšwela pele ntle le motho yo ba mo ratago); le go amogela (go hwetša tsela ya go phela bophelo bjo bo phethagetšego ntle le motho yoo).“Ye nngwe ya ditsela tša go fenya manyami goba go thekga yo a nyamilego ke go kwešiša mogato wa manyami wo o itemogelago wona goba yo o mo thekgago a itemogelago wona.
Se se ka tiišeletša motho yo a nyamilego gore maitemogelo a gagwe a tlwaelegile.
Itshware goba o sware motho yo o mo thekgago ka pelotlhomogi, pelotelele le kwešišo, o gopole gore seo o itemogelago sona mafelelong se tla feta,” go re bjalo Ludziya.
Kgonthiša gore o na le wili!
vukuzenzele unnamed
Ge o se na wili yeo e lego molaong, o ka se kgone go laola gore ke mang yo a tla abe lwago dithoto tša gago ge o hlokofala.
Se se ka dira gore le batho bao o sa nya kege ba abelwa tšhelete le dithoto tša gago ba abelwe lefa la gago.
Ge motho a hlokofala ntle le go dira wili, dithoto tšeo a nago le tšona di tla phatlalatšwa go ya ka Molao wa Kabo ya Dithoto tša Mohu go ya ka Tatelano ya Balapa le Meloko go batho bao ka tshwanelo ba swanetšwego go abelwa dithoto tšeo.
Molao o hlaloša ka moo thoto e swanetšwego go abja ka gona.
E swnetšwe go abelwa meloko ya lapa pele, ka tatelano ye e itšego:
• Ge mohu a tlogetše mole kane fela, molekane o tla abelwa thoto ka moka.
• Ge mohu a be a se na mole kane eupša a tlogetše bana fela, bana ba tla abelwa thoto ka go lekana.
• Ge mohu a tlogetše mo lekane le bana, molekane o tla amogela kabelo ya go lekana le ya bana goba R250 000, go ya le ka gore ye ntši ke efe, gomme bana ba abelana yeo e šetšego.
Mohlala, ge thoto e le R2 milione gomme mohu a tlogetše molekane le bana ba bararo, kabelo ya go lekana le ya bana e tla ba R500 000.
Go humana gore kabelo ya go lekana le ya bana ke bokae go arotšwe tefeo ka batho ba bane.
• Ge mohu a se na molekane goba bana, eupša batswa di ba gagwe ka moka ba phela, ke bona ba tla abe lwago thoto ya mohu ka go lekana.
Ge motswadi yo mongwe a hlokofetše, eupša mohu a tlogetše bana ba gabo, motswadi yo a phelago o tla hwetša seripagare se sengwe, gomme bana ba motswadi wa mohu yo a hlokofetše go ba tla amogela seripa gare se sengwe.
• Ge batswadi ba mohu ka moka ba hlokofetše, eupša ba tlogetše bana, thoto e arolelwa bana ba bona ka go lekana..
• Ge e le gore mohu o be a se na molekane, bana, ba tswadi goba bana ba gabo, leloko la lapa leo le ama nago ka madi le tla abelwa thoto ka moka.
• Sa mafelelo, ge mohu a se na leloko, Mmušo o tla abelwa letseno la thoto ya gagwe.
Go tlaleletša se se boletšwego ka godimo, ngwana yo batswadi ba gagwe ba se a nyalanago a ka abelwa thoto bjalo ka ge e le leloko la lapa leo le amanago le batswadi ba gagwe ka madi; le ngwana yo a godišitšwego ka semo lao o tšewa go ba ngwana wa motswadi goba batswadi ba gagwe bao ba mo godišitšego ka semolao.
Wili e ba molaong ge e le bjang?Wili e molaong fela ge e diri lwe ke motho wa mengwaga ye 16 goba go feta, gomme e swanetše go fihlelela dinya kwa tše di latelago:
• E swanetše go ba ka mo kgwa wa go ngwalwa, gomme e saenwe letlaka leng le lengwe le le lengwe mo mafelelong.
• E swanetše go saenwa pele ga dihlatse tše pedi goba go feta tšeo di nago le tse bo ya gore wili e bolela ka eng.
Motho yo mongwe le yo mongwe wa mengwa ga ye 14 le go feta e ka ba hlatse.
Mojalefa e ka se be hlatse.
• O swanetše go ngwadiša dithoto tša gago ka moka le gore o nyaka go di tlo gelela mang, go akaretša le maina le tshedimošo ya bona.
• O swanetše go kgetha motho yo a tla abago thoto ya gago (mosepediši).
Motho yo e ka se be mo jalefa.
• O swanetše go bolela gore go direge eng ka thoto ya mojalefa ge e sa le yo mo nnyane.
• Ge e le wena mohloko medi a le tee wa ngwana yo monnyane, bolela gore ke mang yo a swanetšego go kgethwa bjalo ka mo hlokomedi wa ngwana yoo.
• O swanetše go kgonthiša gore wili ya mathomo ye e saennwego e bewa mo go bolokegilego, ka gore kopi ga e molaong.
Tshedimošo ye e tšwele dišwe ke Ofisi ya Moeletši wa Moabi wa Ditirelo tša Ditšhelete bjalo ka lelo ko la Komiti ya Thuto ya Ditšhelete tša Bareki tša Setšhaba.
Go fediša bomenetša ka mmušong
vukuzenzele unnamed
Kutollo ye e tšwe letšego ka Pala menteng ya gore dikete tša bašomi ba mmušo ba dutše ba amo gela mphiwafela wa leago kgwedi ye nngwe le ye nngwe e bontšha gore re sa le kgole le go fihlelela setšo sa maitshwaro a mabotse ka mmušong.
Pejana ngwageng wo, go hweditšwe gape gore bašomi ba e ka bago 16 000 bao ba lego lenaneong la megolo la bašomi ba mmušo ba lefilwe mphiwafela wa Masetlapelo wa Kimollo ya Leago wa COVID-19 ntle le maswa nedi.
Ga go na yo a sa tsebego gore bakgopedi bao ba nago le mohuta ofe goba ofe wa letseno ga ba na maswanedi a go amogela mphiwafela wo.
Gape ga go na yo a sa tsebego gore bao ba amogelago le tseno go tšwa mmušong ga se ba swanela go dira dikgopelo tša mphiwafela wo.
Eupša le ge go le bjalo bašomi ba ba dirile dikgopelo.
Batho ba bangwe ba 17 000 bao ba thwetšwego mmušong wa profense le wa bosetšhaba ba rometše dikgopelo tša mphiwafela, lebaka e le gore ba oketše mogolo wa bona ka tšhelete ya bahloki.
Ge re lebelela ka moo batho ba hlokago ka gona ka nageng ya rena, selo seo bašomi ba rena ba mmušo ba se tsebago gabotse, taba ye ya go tšwela pele go utswetša mmušo e ka se kgotlelelwe.
Mmušo gonabjale o ma tlafatša maitapišo a wona a go thibela mokgwa wo wa tlhorišo gomme o tšea magato go mang goba mang ka mmušong yo a dirago tšeo di se a lokago.
Kguaswanyane, mmušo o thakgotše Lekala la Taolo ya Setšhaba la Maitshwaro, Bo tshepegi le Thušo ya Semmušo ya Kgalemo.
Lekala le tla aga bokgoni mekgatlong ya setšhaba go thoma ka ditshepedišo tša kgalemo ge go na le ditiragalo tša go hloka maitshwaro a mabotse gomme la šomišana le makala a mangwe a mmušo go rweša bao ba nago le molato mai karabelo.
Lekala le tla iša melato ya bomenetša go Sehlopha sa Mošomo sa Kgahlanong le Bomenetša sa Mmušo gomme la latišiša le dikgoro go kgonthiša gore melato ya bosenyi yeo e amago bašomi ba mmušo e fetolelwa go melato ya kgalemo.
Go šoma le Senthara ya Kopano ya mekgatlo ye mentši, lekala le tla thuša go utolla bašomi bao ba nago le melato ye megolo gore ba nyakišišwe ke maphodisa.
Lekala le tla lekola go dirwa ga ditlhakišo tša ka moo bašomi ba mmušo ba phelago ka gona.
Moo dikgoro di uto llago bomenetša le mahumo ao a sa hlalošegego, melato e tla išwa go Tirelo ya Mapho disa a Afrika Borwa.
Lekala le lefsa le šetše le thomile mošomo wa lona go tsenelela, le go thuša go utolla bašomi ba mmušo bao ba amegago melatong ya bomenetša bjo bo leba nego le dithendara tša go reka didirišwa tša tšhireletšo tša COVID-19 , kabo ya mphi wafela wa go ikgetha wa COVID-19 le Sekhwama sa Inšorense ya Batho bao ba Feletšwego ke Mešomo.Melato ya bahlankedi ba mmušo yeo e laodišitšwego ke Lekala la Dinyakišišo la Go ikgetha gore go tšewe magato a kgalemo e tla lekolwa ke lekala le go ela tšwelopele ya yona.
Karolo ye nngwe ye bohlokwa ya mošomo wa Lekala e tla ba go ikgafa go maitshwaro le botshepegi mo maemong a mmušo.
Bašomi ba mmalwa ba mmušo mo mengwageng ba be ba tšea gore go lokile go dira kgwebo le mmušo goba go holega go tšwa go mmušo go dumeletšwe go bona, ba gwera ba bona le go malapa a bona, ge fela ba sa tshele molao.
Re swanetše go dira se sengwe le se sengwe go fetola mokgwa wo.
Ge re šoma go fediša bomenetša, go swanetše go ba le nepo ya go lekana go ruteng maitshwaro a mabotse, ka gore seo e ka se bego go tshela molao e ka ba seo se hlokago maitshwaro a mabotse le go se be maleba go mošomi wa mmušo.
Lekala le lefsa le tla bea ditlwaedi le mekgwa go maitshwaro a mabotse, bo tshepegi le taolo.
Le tla aga gape bokgoni bja dikgoro go kgalema bahlankedi bao ba hwetšwago molato wa mai tshwaro a mabe.
Ngwaga wa go feta bašomi ba go feta 200 ba hlahlilwe bjalo ka bahla nkedi ba taolo le bahlami.
Go aga mmušo wa maitshwa ro a mabotse, wa bokgoni e sa le nepo ya mmušo wo.
Bjalo ka ge go bontšhitše dikgobogo tše mmalwa tšeo di amago bašomi ba mmušo bao ba holegago moo go sego molaong go tšwa mmušong, tshepetšo e tla ba bothata gape e tla tšea nako.
Le ge go le bjalo re ikgafetše go tšwela pele ka se.
Mmušo wa bokgoni ke motheo wa go fihlelela tše bohlokwa tša rena ka moka tša bosetšhaba.
Ka ntle le go kaonafatša maikarabelo le go godiša mokgwa wa mai tshwaro a mabotse, ga go na seo se tla fihlelelwago.
Bontši bja bašomi ba rena ba mmušo ba ikgafile, gape ba latela molao ebile ba na le maitshwaro a mabotse.
Mošomo wo re lebanego le wona ke go šoma mmogo go tloša bao ba se nago mohola le maitshwaro a mabotse, le go phošolla kgopolo ye e fošagetšego ya gore ka moka bao ba thwetšwego ka mmušong ba itebeletše ba le tee goba ba na le bomenetša.
Re ipiletša go banna le basadi bao ba šomelago naga ya rena letšatši le lengwe le le lengwe go ikgafa lefsa go dikgopolo tša go se itebelele ba le tee le go ditirelo, le go gopola gore mekgwa ya bona e swanetšwe go ba molaong ka dinako ka moka gape e be ya maitshwaro a mabotse.
Go thongwa ga lekala le ke tsela ye nngwe ya mekgwa yeo re šoganago le yona go fediša bomenetša ka mmušong le dikarolong ka moka tša bo phelo bja maAfrika Borwa.
Šomiša tšhelete ka bohlale Kheresemoseng ye
Allison Cooper
Sehla sa matswalo a Morena ga se sa swanela go tlogela sekgoba se segolo sa dikoloto ge se fihlile.
“Go šomiša tšhelete go feta yeo o nago le yona go tla dira gore o tšene ka dikolotong tše di tla go imelago’.
Go kaone go efoga go šomiša tšhelete go feta ye o nago le yona mo Kheresemoseng ye ka gobane se se ka ba le seabe se segolo go tseneng le go tšweng ga tšhelete ya gago le go ditekanyetšong tša gago mo nakong ye e tlago,” gwa bolela Matthys Potgieter yo e lego molaodi wa dipapatšo le dithekišo wa DebtSafe.
“Maikutlo ao a go kgahliša a go šomiša tšhelete go feta yeo o nago le yona ka Diba tsela le ka Manthole ke a leba ka le lekopana gomme bareki ba tla itemogela mathata ka lebaka la dikgetho tša bona tša go ithabiša mafelelong a Pherekgong 2019.
O seke wa šomiša tšhelete ye o se nago le yona,” gwa tlaleletša Po tgieter.
Mellony Ramalho wa Afri can Bank o boletše gore bašomi gantši ba lefša ka pela ka Manthole, gomme se se dira gore ba letele mopu tso wa bona wa Pherekgong nako ye telele.
“Pherekgong ke kgwedi ye boima go batho ba bantši, gomme ba bangwe ba tšea dikarata tša khretiti goba ba tšea diloune.
Go bohlo kwa go lemoga gore o šomiša tšhelete go eng.
Bokaone ke go ba le ditekanyetšo go efoga go šomiša tšhelete go feta yeo o nago le yona,” gwa bolela Ramalho.
Potgieter o eletša bareki go thoma go reka dilo tša Khe resemose e sa le nako gomme ba netefatše gore khapote ya bona ya dijo, foritšhi le setšidifatši di tsenywa dilo tša go tšea lebaka le letelele, ka nepo ya go laola ditekanyetšo tša bona le go efoga go reka dilo tša go tura go šetše nako ye nnyane.
Ka fao Potgieter a eletšago bareki ka fao ba ka dirago gore ditekanyetšo tša bona di dule di laotšwe: • Tsenya dilo tša go tšea lebaka le letelele ka setšidi fatšing le ka khapoteng.
• Šomiša sefatanaga mmogo le ba bangwe.
Go šomiša sefatanaga mmogo go ra gore le tla šomiša tšhelete ye nnyane ya go reka makhura.
• Efoga go sepela ka tsela ya lephefo ye e patelwago ge go kgonagala.
• Sebakeng sa go reka di mpho botša bana ba gago go pakela bao le ba ratago dijo tša matsaka.
• Thoma go reka dilo tša kheresemose e sa le nako.
Mo ngwageng wo sehlopha sa DebtSafe se hlohleletša bareki go nagana ka go šomiša pampi ri ye tsooto ye e tlwaelegilego bjalo ka pampiri ya go phuthe-la, ka ge e sa ture ebile e na le mohola tikologong.
Sebaka sa mafelelo sa go ingwadišetša go bouta
vukuzenzele unnamed
Mafelelo a beke a go ingwadišetša go bouta a tla ba ka Mokibelo wa la 26 le La morena la 27 Pherekgong 2019 go ya ka modulasetulo wa Khomišene ye e Ikemego ya Dikgetho (IEC), Glen Mashinini.
Mashinini o boletše gore diteše tša go boutela ka moka tše 22 932 di tla bu lwa go thoma ka iri ya 08:00 mosong go fihla ka iri ya 17:00 mantšiboa mafelelong a beke ya ngwadišo ya ba kgethi.
“Se ke go dumelela bakge thi ba baswa go ingwadiša le gore bakgethi bao ba šetšego ba ingwadišitše gore ba kgone go mpshafatša le go lekola dintlha tša bona tša boingwadišo.”Mashinini o boletše gore mo lebakeng le go na le ba kgethi bao ba ngwadišitšwe go ba 26.1 milione ka go lenaneo la bosetšhaba la bakgethi la setlwaedi.
IEC e holofela go oketša lenaneo la bakgethi ka bo nyane bakgethi ba baswa ba milione o tee ka dikgethong tša 2019.
Mashinini o boletše gore ngwadišo ya bakgethi e tla dirwa gape ka mafelong a bagolegwa go ralala le naga go dumelela bagolegwa go phethagatša tokelo ya bona ya go bouta.
“Mabakeng a go bouta, bagolegwa ba bonwa bjalo ka bao ba ngwadišitšwego go bouta ka seleteng sa dikge tho seo kgolego ya bona e lego go sona.
“Ba malapa a bao ba golegilwego ka dikgolegong ba kgopelwa go ba tlišetša dipukwana tša bona tša boi tsebišo pele ga lesolo le la boingwadišo,” Mashinini a realo.Ngwadišo ya bakgethiIEC e holofela gore bakge thi, bao ba šetšego ba ngwa dišitšwe, ba tla šomiša sebaka se go etela seteše sa bona sa dikgetho go lekola boingwa dišo bja bona le go tiišetša le go mpshafatša dintlha tša diaterese tša bona.
Tše ke tšeo o swanetše go go di tseba: • Badudi ba Afrika Borwa ka moka ba mengwaga ye 16 le go feta bao ba nago le pukwana ya boitsebišo ya semmušo ba ka ingwadiša bjalo ka bakgethi (le ge e le gore ke fela bao bonyane ba nago le mengwaga ye 18 ka letšatši la dikgetho ba ka boutago).
• Bakgethi ba swanetše go tšea khopi ya pukwana ya bona ya boitsebišo goba ya karata ya boitsebišo goba ya setifikeiti sa boitsebišo sa lebakanyana ge ba eya go ingwadiša ka seleteng sa dikgetho seo ba dulago go sona.
• Ge ba ingwadiša, bakgethi ba tla swanela ke go fana ka aterese ya bona goba tlhalošo ya fao ba dulago gona go dumelela Khomi šene ya Dikgetho go ba bea karolong ye e nepagetšego ya lenaneo la dikgetho.
Bohlatse bja aterese ga bo nyakege.
Lefelo la megala la Khomi šene ya Dikgetho le lona le tla thoma go šoma pele ga mafelelo a beke ya ngwadišo ya bakge thi ya bosetšhaba gomme le tla šoma go fihla ka morago ga boingwadišo go thuša badudi go ingwadiša le go bouta.
Mashinini o ipileditše go bakgathatema ka moka, go akaretšwa mekgatlo ya dipolotiki, dikgoro tša mmušo le dihlongwa, ba kgašo le go mekgatlo ya badudi go thekga lesolo le la ngwadišo ya bakge thi le go hlohleletša batho go ingwadiša pele ga dikgetho.
Dikeletšo tše di ka dirago gore o dule o bolokegile mo sehleng sa matswalo a Morena
Dale Hes
Sehla sa matswalo a Morena ke nako ya lethabo.
Eupša gape se tliša kotsi ye e oketšegilego ya ditiragalo tša go swana le dikotsi tša difatanaga, bohodu le bosenyi bjo bongwe.
Latela dikeletšo tše latelago go netefatša gore o ba le nako ye e bolokegilego le ya lethabo le bao o ba ratago.
Dula o bolokegile mebilengDikotsi tša difatanaga di oketšega kudu ka nako ya sehla sa matswalo a Morena, gomme di feta ka maphelo a batho ba makgolokgolo.
Go re o dule o bolokegile, netefatša gore:
• O lekola sefatanaga sa gago pele ga ge o tšea leeto la gago, go netefatša gore sefatanaga sa gago se loketše tsela.
• Wena le banamedi ba sefatanaga sa gago le bofe mapanta a polokego ka mehla.
• O khutše diiri tše dingwe le tše dingwe tše pedi ge e le gore o otlela maeto a matelele.
• Efoga go nwa bjala wa otlela.
• Obamela lebelo leo le beilwego le melao ka moka ya tsela.
• Hlokomela difatanaga tše dingwe mo tseleng le basepelakamaoto.
• Efoga go šomiša mogala wa gago ge o otlela.
Polokego ya banaMafelo a mantši ao a etelwa go ka nakong ya maikhutšo ke mafelo ao a tletšego ka batho kudu, go ra gore go na le kgonagalo ya gore ngwana wa gago a ka go timelela lešabeng la batho.
Go bohlokwa gape go hlokomela bana ba gago ge ba raloka go swana le ge ba rutha ka lewatleng goba ge ba raloka ka mabaleng a boralokelo.
Tše ke tše dingwe tša dikeletšo tša mabapi le go dira gore bana ba gago ba dule ba bolokegile:
• Netefatša gore bana ba dula ba hlokometšwe ke motho yo mogolo wa maikarabelo.
• Ka sefatanageng, netefatša gore bana ba bofiwa mapanta ka mehla.
• Ruta bana ba gago ba bagolonyana nomoro ya gago ya sellathekeng gore ba fane ka yona ge go ka ba le maemo a tšhoganetšo.
• Netefatša gore bana ba gago bao ba sa kgonego go rutha gabotse ba apešwa mapanta a ma tsogong a go tlatšwa ka moya ge ba rutha.
• Ruta ngwana wa gago gore a seke a tsena ka gare ga sefatanaga sa motho yo a sa mo tsebego le gore a seke a bolela le batho bao a sa ba tsebego.
• Swara ngwana wa gago ka letsogo ge o le mafelong ao a tletšego ka batho le ge o putla tsela.
• Ithute ka ga thušo ya tšhoganetšo ya motheo gore o kgone go dira se sengwe ge go ka ba le maemo a tšhoganetšo a kalafo.
BosenyiGo ba le ditiragalo tše di oketšegago tša go thuba ka dintlong le tša bohodu ka nakong ya sehla sa matswalo a Morena.
Dula o ntšhitše mahlo dinameng dinako ka moka gomme o hlokomele ditemošo tše di latelago tša polokego:
• Ge o sepela o eya maikhutšong a gago, nete fatša gore mafasetere ka moka le mabati a ntlo ya gago a notletšwe.
• Ge e le gore yo mongwe wa baagišane ba gago o tla be a le gona, mo kgopele gore a fela a lebeletše ntlo ya gago.
• Ge o le maikhutšong, bea dilo tše bohlokwa tša go swana le dillathekeng le dikhwama fao di sa bonwego ke batho.
• Notlela sefatanaga sa gago ge o se tlogela nako ye itšego.
Kgonthišiša gape gore o notletše ka go lekola dibulo tša mabati.
• Dula o beile kgauswi dinomoro tša ba ditirelo tša tšhoganetšo tša go swana le tša diampulentshe le tša mapho disa.
Poledišano e bohlokwa go kwešišeng ngwana wa gago
vukuzenzele unnamed
Ga go bonolo go godiša ngwana, eu pša thušo ye nnya ne go tšwa ditsebing e tla go tšwela mohola go netefatša gore o dira bojohle bja gago.
Go ya ka Childline South Africa, mokgatlo wa go se dire letseno wo o šireletšago bana dikgarurung ka moka tša go fapana le go hloma setlwaedi sa ditokelo tša bana mo Afri ka Borwa, batswadi ba swanetše go boledišana le bana gabotse.
O se ke wa ba kgadimo la; bolela le bona ka hlo mpho; ba fe dikgetho; ba aka retše morerong wa go tšea sephetho; ba rute phapano magareng a se sebe le se se lokilego; gammogo le go ba hlohleletša gore ba tšweletše maikutlo a bona.
O ka dira se ka go swara dikopano tša selapa kgafetšakgafetša, fao ka moka le tla boledišanago le go theeletšana.
Go bolela ke mokgwa wo mokaonekaone wa go ruta bana gomme o ka hlohleletša maitshwaro a makaone ka go no ba hla lošetša dilo.
Mokgatlo wa Thušo ya Bana o eletša ba tswadi gore ba theeletše ka šedi le go se fele pelo ka ge bana ba ka no se tsebe gore ba hlaloše bjang maikutlo a bona.
Bana ba swanetše go tseba gore ke eng seo se amogelegago le seo se sa amogelegego Netefatša gore ba a tseba gore goreng melao e hlokega le gore go tla ba le ditlamorago ge e robilwe.
Gata ka mošito wo tee ka mehla gomme o phethagatše ditlamorago.
Ge bana ba le gare ba gola, ba hlohleletše go seka seka melao ye gomme le bona ba thuše go hlatha ditlamorago.
Tumiša maitshwaro a mabotse ka mehla baneng Ka go ba botša ka fao o ratago tše dibotse tšeo ba di dirago, maitshwaro a mabe a ka hwele la.
Go feta fao, moputso o šoma bokaone go feta kotlo.
Le ge batswadi ba lebogiša bana ka dibapadiši le male kere, ditebogo tše kaonekaone ke go gokara, myemyelo le go bontšha kgahlego go bona.
Go godiša boitshepoGo bohlokwa gore o thuše bana go godiša boitshepo bja bona.
O ka thuša bana ba gago ka go ba reteletša ge ba leka go thuša le go diriša boi kgopolelo bja bona, bohlale le boithalokelo; o ba hlohleletše go bolela; o ba dire ba ikwe ba kgethegile le go ba botša gore ba kgethegile; gammogo le go botega, gore ba kgone go go tshepa.
Maitshwaro a makgwakgwa ga a amogelegeGo tloga go sa amogelege go kweša bana bohloko.
Maitshwa ro a makgwagwa a akaretša go ba hlabela lešata, go ba rogaka, go ba tšhošetša le go ba nyefola.
Go rogana pele ga bana goba go ba roga go ka dira gore ba ikwe ba se ba šireletšega le go tšhoga.
Bana ba boima goba ba “go tshwenya” ba ka ba le bothata bjo bo itšego, bjalo ka Mathata a Maitshwaro (ADD) goba AD le HD tšeo go ka hlokegago gore ba latele lenaneo le itšego la phepo le go nyaka thušo ya dihlare.
Ge motswadi goba moledi a sa tsebe go laola maitshwaro a ngwana goba dinyakwa tša go ikgetha tša ngwana, a ka le letša Childline go: 08000 55 555 gomme a boledišane le moeletši gore a hwetše maele.
Tseba mehuta ye e fapanego ya tlaišo
vukuzenzele unnamed
Ge eba o kamanong ya go tlaišega goba ngwana yo a lego ka fase ga hlokomelo ya gago a tlaišwa, o ka tšea magato a go itšhireletša goba go šireletša ngwana ka go ya dikgorotshekong goba go bega molato Tire long ya Maphodisa a Afrika Borwa (SAPS).
Molao wa Dikgaruru tša Selegae o abela batšwase hlabelo ba dikgaruru tša selegae tšhireletšo ya go dimodimo yeo molao o fa nago ka yona.
Tlaišo e direga ka mekgwa ye e fapanego gomme go bohlokwa gore basadi ba kwešiše mekgwa ye e fapa nego ya tlaišo gore ba itšhireletše.
Dikgaruru tša selegae di di rega ge motho a itemogela tše di latelago:Tlaišo ya go bethwa: Go fa mohlala, ge o bethwa goba o tšhošetšwa ka go bethwa.
Tlaišo ya thobalano: Ge motšwasehlabelo a katwa goba a gapeletšwa go phe thagatša goba go lebelela ditiro tša thobalano tša go goboša.
Tlaišo ya maikutlo, ya mantšu a bogale le ya mogo polo: Se se direga ge motho a itemogela thogako, a dirwa setshegišo, a bitšwa mainaina.Tlaišo ya mašeleng: Se se ka direga ge motšwasehlabelo a thibelwa go itirela letseno.
Matšhošetši: Mohlala wa matšhošetši ke ge motšwase hlabelo a amogela melaetša goba di-SMS tša go mo tšhošetša goba go baka poifo.
Tlhomaro: go fa mohlala, e ka ba go amogela megala ye e sa felego goba go dula o lebeletšwe gomme se se baka gore o be le poifo.
Go šalašalwa morago: se se diragala ge motho yo a go tlaišago a go šalašala morago goba a gapeletša go bolela le wena kgahlanong le thato ya gago.
Go senya thoto : mohlala ke ge motho yo a go tlaišago a senya thoto ya gago ka boomo ntle le tumelo ya gago.
Mokgwa wo mongwe le wo mongwe wa go laola kudu goba wa tlaišo wo o ka tšhošetšago goba wa bea polo kego, bophelo goba maemo a mabotse a gago kotsing, ke tlaišo.
Motho yo a go tlaišago e ka ba motho yo o nago le se tswalle le yena ka madi, le nyalo goba kgodišo.
Se se aka retša motho yo o nyalanego le yena, molekane yo o dulago le yena ka gae, batswadi bao ba go godišitšego goba ngwana yo a godišitšwego, motho yo o dulago le yena ka gae goba leloko la lapa.
Go akaretša motho yo o kilego wa ba le kamano goba yo a bego a go beeleditše.
Dilo kamoka tšeo o swanetšego go di tseba ka moento wa COVID-19
Allison Cooper
Ka lesolokgoparara la Afrika Borwa la lenaneo la moento wa Bolwetši bja Kokwanahloko ya Khorona (CO VID-19) leo le thankgo llwago la bašomi ba tša maphelo kgweding ya Dibokwane, Vuk’uzenzele e fa lesedi ka ga seo moento wa COVID-19 e lego sona, ka moo o šomago ka gona le ka moo o lego bohlokwa ka gona go fediša phatlalatšo ya kokwanahloko.
Naa moento o dira eng?Moento o fa mmele wa gago tlhahlo ya tshepetšo ya mašole a mmele (ao a lwantšhanago le phetetšo), go tšweletša mašole a mmele (diproteine tšeo di lwantšhago bolwetši) – go swana le ka moo o bego o tla dira ka gona ge o be o ka lebagana le kokwanahloko.
Naa ke ka lebaka la eng moento o le bohlokwa?Go entwa kgahlano le COVID-19 ke tsela yeo e phethagetšego ya go itšhireletša kgahlano le kokwanahloko ye ka lebaka la gore go ba kotsing ga gago ga go fetelwa ke bolwetši bjo go a fokotšega.
Ka gona o ikhwetša go se bonolo gore o fetetše motho yo mongwe ka kokwanahloko ye.Maikemišetšo a moento ke go fihlelela boiphemelobaeraseng bja setšhaba ka bontši – ge setšhaba seo se lekanego se na le mašole a mmele ao a tla go ba šireletša kgahlano le kokwanahloko, e lego seo se fago tšhireletšo go bao ba sa entwago, e lego seo se dirago gore kokwanahloko e laolege.
Naa meento e bohlokwa go thibela phetetšo ya bolwetši bja COVID-19?Go na le bohlatse bjo bontši bja tša mahlale bja gore moento ke tšhireletšo ye kaonekaone kgahlano le phetetšo ya malwetši a kotsi.
Naa moento o tla nthibela go hwetša bolwetši bja COVID-19?
Ga go moento woo o šireletšago kgahlano le malwetši kamoka.Gore bontši bja batho ga ba kgonege go fetetšwa bolwetši gape ga go fe tšhireletšo yeo e tletšego go bao ba se go ba entwa.
Le ge go le bjalo, ka bontši bja batho bao go sa kgonegego gore ba fetetšwe bolwetši, bona batho ba ba tla hwetša tšhireletšego yeo e kwagagalago.
Boiphemelobaeraseng bja setšhaba ka bontši ga go bolele gore batho ka moka, le bao ba se go ba entwa, go ka se kgonege go fetetšwe ke bolwetši bjo.
Le ge go le bjalo, ge Boiphemelobaeraseng bja setšhaba ka bontši bo diragaditšwe, le bao ba se go ba entwa le bona bat la b aka tlase ga tšhireletšego yeo e kwagagalago.
Naa moento wo o bolokegile?Meento ya COVID-19 e fetišwa tlase ga magato a mantši a magolo a tekolo, go akaretšwa masolo a magolo a maitekelo a moento ka go enta diketekete tša batho go leka go bona gore o šoma gabotse.Moento wo mongwe le wo mongwe woo o šomišwago ka Afrika Borwa wa lenaneo la moento wa mašabašaba o swanetše go fetišwa ke Bolaodi bja Afrika Borwa bja Tekolo ya Ditšweletšwa tša Maphelo.
Moento wa Yunibesithi ya Oxford-AstraZeneca o šetše o fetišitšwe ke balekodi lefaseng ka bophara gore o loketše go ka šomišwa, gomme lesolo la go o šomiša dinageng tše dingwe le thankgollotšwe.Naa Afrika Borwa e hwetša kae meento ya yona ya mathomo?Mekgobo ya mathomo ye me bedi ya meento yeo e goroga go Afrika Borwa (ye milione kgweding ya Pherekgong le ye halofo ya milione kgwe ding ya Dibokwane) ke mee nto ya Yunibesithi ya Oxfo rd -AstraZeneca go tšwa go Sehlongwa sa Serum sa India.
Naa ke mang yo a tlago hwetša moento pele?Bašomi ba tša maphelo ka na geng bao ba akanyetšwago go milione le kotara ba tla hwetša moento pele.
Legatong la Bobedi, bašomi ba go aba ditirelo tše bohlokwa bjalo ka barutiši, maphodisa, bašomi ba mmasepala, baotle di ba dithekesi, le bašomi ba bangwe ba diketapele; batho ba dihlongwa tše bjalo ka magae ao go dulago batšofadi, mafelo a tšhireletšo le dikgolego; gammogo le batho bao ba fetilego mengwaga ye 60 le batho ba bagolo ba nago le malwetši a go se alafege le bona ba tla hwetša moento pele.Legatong la Boraro, go tla entiwa setšhaba seo se šetšego sa batho ba bagolo se ka bago dimilione tše 22.5.Go lebeletšwe gore mafelelong a ngwaga wa 2021 batho ba ka bago 67% setšhabeng ebe ba setše ba hweditše moento.
Ka nako yeo re tla be re fihleletše boiphemelobaeraseng bja setšhaba ka bontšii.
Naa ke mang a rekago moento?Mmušo ke moreki o nnošinoši wa meento ebile o tla e phatlalatša go mebušo ya diprofense le maokelong a lekala la phoraebete.Batho ka moka bao ba enti lwego maina a bona a tla ngwalwa ka rejistareng ya bosetšhaba gomme ba fiwa karata ya moento.MAPHELOTshedimošo ye le e tlišetšwa ke Kgoro ya tša Maphelo.
Ke tlhompho ye kgolo go be re filwe monyetla wa go eta pele Ditšhaba tšeo di Kopanego (AU)
Vukuzenzele unnamed
Nako ya Afrika Bor wa ya go ba Mo dulasetulo wa AU e fihlile mafelelong.
Ge re gadima morago mo re tšwago go ngwaga wa ge re le mo setulong se, ke gopola mmolelo wa kgale woo o rego ‘ngwana le ka mohla wa marumo o a tswa lwa’.
Ya rena e bile kolobetšo ka mollo, re sa tšwa go tšea Bodulasetulo kgweding yona yeo ke ge go begwa ka bolwetši bja kokwanahloko ya khorona kontinenteng.Tšeo di bego di fiwa bohlokwa bja pele di ile tša alwa tafoleng nakong ya boetapele bja rena, gomme magareng ga tšona e bile go tšwetša pele khutšo le tšhireletšo, go matlafatša eko-nomi ya basadi le kopanyo ya ekonomi ka go tsenelela, tšeo di ilego tša swanelwa ke gore ka potlako di tšeišwe lena-noga le lengwe gore re swa-ragane le leuba la bolwetši.Mošomo wa rena wo o bego o gapeletša go phethagatšwa ka pela e bile wa go hlohleletša AU go šomana le bothata bjo bo šorošoro lefaseng bo kilego ba ba gona ngwagakgolo wo o fetilego.COVID-19 e amile dinaga ka moka kontinenteng.
Go fihla ga bjale go na le batho ba go feta dimilione tše tharo le seri-pagare bao go netefaditšwego ba na le bolwetši ka Afrika, gomme go šetše go hlokofetše batho ba 88 000.E bile pharela makaleng a tša maphelo, a tša tlhokomelo ya botho, a tša leago le go a tša ekonomi a dinaga tša Afrika, tšeo bontši bja tšona di se go tša tlabakelwa ka didirišwa ka mo go lekanetšego gore di kgone go laola tšhoganetšo ya tša maphelo ya bogolo bjo bokaa bjo.Le ge leuba le le be le sa tlwaelega, go bile bjalo le ka mokgwa woo dinaga tša Afrika di ilego tša kopanya dihlogo mmogo go lwantšhana le lona.Ka go dira bjalo re be re itshepetše kudu ditswerereng tša kontinente, mabokgoni a yona le dihlongweng tše bjalo ka Disenthara tša Afrika tša Taolo le Thibelo ya Malwetši (CDC) ya Afrika).Afrika ga se ya no dula tlhenkge e sa dire selo ge bonabo bja nnete le kotsi ya leuba la bolwetši bjo le thoma go iponagatša.
Go tloga ka matšatši a mathomothomo a leuba la bolwetši AU e re etile pele, ka ponyo ya leihlo re ile ra loga leano la kontinente la boikarabelo leo le bego le hlahlwa ke CDC ya Afrika le dihlophatšhomo tša dilete.Re ile ra lemoga gore naga ye nngwe le ye nngwe ka kontinenteng e tlo angwa ke leuba la bolwetši gabohloko.
Bontši bja dinaga di be di ka se be le didirišwa tšeo di nyakegago gore di kgotsofatše tlhohlo ya maphelo a setšhaba goba go šireletša diekonomi tša gabobona.Ka gona re kwane bjalo ka dinaga tša Afrika gore re kgethe maAfrika a mmalwa ao a tsebegago gore e be batseta bao ba ikgethilego bao ba romilwego ke Afrika go rerišana le bathekgi ba boditšhabatšhaba le dihlongwa tša dinagabontši ka mašeleng go re bolelela gore re hwetše thekgo ya mašeleng le kimollo ya mekitlana.Ka tsela ye, ka go šoma bjalo ka kontinente e tee, re ile ra kgona go fihlelela kimollo ya mekitlana ya dinaga tše ntši le thušo ya mašeleng gore re ikarabele go COVID-19 le tsošološo ya ekonomi.Feela le ge Dinaga tša Afrika di ile tša ya go dinaga tša boditšhabatšhaba go kgopela thekgo, re ile ra thoma ka gae ra leka go ithuša – ra hloma le gona go kgoboketša matlotlo a Sekhwama sa Boikarabelo bja COVID-19 sa kontinente.Re ile ra šomiša segwera se sengwe le se sengwe sa rena seo naga ye nngwe le ye nngwe ya rena e nago le sona le dinaga tšeo di ikgonago tšeo di nago le ditlabakelo tše kaone go re phala le seo re nago le sona le ditšhabatšhaba tšeo di ilego tša re fa meneelo, go hloma pulamadibogo ya Pholathefomo ya Afrika ya Kabo ya Dihlare ka mekgwa ya rena ya tlholompsha ya go kgontšha Dinaga tša Afrika ka moka gore di kgone go reka ka pele ditlabakelo tša tšhireletšo ya motho kgahlano le kokwanahloko le di kabelo tše dingwe tša kalafi ka go swana le ka go lekana, ebilego e le ka theko ya go kwega.Moento wa COVID-19 bjale ka ge o hwetšagala, bjalo ka seboka re šomišane go netefatša gore kontinente e hwetše se tseka sa yona ka tekatekano, re šoma le Sehlongwa sa COV AX seo se etilwego pele ke Sehlophatšhomo sa rena sa Afrika sa go Hwetša Moento.
Thankgollo ya moento e šetše e thomile kontinenteng gomme re nyaka gore mafelelong a ngwaga wa 2021 bontši bja setšhaba kontinenteng bo be bo entilwe gore bontši bja batho ba se fetetšwe bolwetši.Re tšere magato re le seboka go šireletša maphelo, batho le ta boiphedišo kontinenteng.
Ka go dira bjalo, re laeditše bokgoni bja rena bja go ipota le go kgona go eta tlhabollo ya gaborena pele.Le ge COVID-19 e be e iphi le maatla, re kgonne go ba le tšwelopelo go ye mengwe ya mešomo ye mentši ye bohlokwa.Nakong ya ge re le boetapeleng, Lesolo la Kgwebišano ya Tokologo Dinageng tša Afrika (AfCFTA) le ile la thankgollwa, e le sešupo sa mekgwa ye meswa ya go dira kgwebo ka gare ga Afrika le go kopanya ekonomi.Le ka tlase ga maemo a boima ao a hlotšwego ke leuba le, kontinente e gapeleditše go tšwetša pele morero wa ‘homotša dithunya’ kontinenteng.
AU e tsweletše go tšea karolo ka mo go bonalago ditherišanong tša Grand Ethiopian Renaissance Dam, gore go fihlelelwe tumelano ya go emiša dintwa go la Libya le go godiša go hlola khutšo go la South Sudan.Šedi ye nngwe yeo nako ya rena ya boetapele e bego e lebišitšwe gona ke matlafatšo ya ekonomi ya basadi, yeo e tlago tšwela pele go ba thwaadi le ka morago ga nako ya rena le nakong ka moka ya Lesolo la Ngwagasome la go Akaretša Basadi ba Afrika Mererong ya Ditšhelete le ya Ekonomi go ya go 2030.Ge re neela Democratic Republic of Congo (DRC) marapo re tlogela setho se se sebotse sa kontinente se le maemong ao a matlafetšego le go fetišiša.Afrika Borwa e tla tšwela pele go bapala karolo ya yona ya go hlohletša botee bja kontinente, le go thekga Modu lasetulo yo a tlago gammogo le mokgatlo maitekelong a wona a go fihlella ditlhologelo tša Lenaneothero la 2063 la AU.Ge Mokgatlo wa Botee bja Afrika o hlongwa ngwageng wa 1963, Dinaga Maloko di bjetše dipeu tša tirišano le thekgano ka phegelelo ya bophelo bjo bo botse bja batho ka moka ba Afrika.Ba tiišeditše gore botee bja Afrika bo bohlokwa ge merero ya kagišo le go phela gabotse ga batho ba Afrika bo ka netefaletšwa.Histori e hlatsela gore dipeu tše di be di fela di sa wele mobung wa go nona, gomme ge mengwaga e eya, phorotšeke ya botee bja kontinente bo ile bja kopana le mathata a mantši le gore ga se bja thongwa gabotse.Le ge go le bjalo, bothata bjo bogologolo bjo bo hlotšwego ke leuba le la bolwetši bo hlohlile gore dinaga tša Afrika di ipope ngatana di šomišane.Ka gare ga leretha la magala a mohwelere la kgakgathi ya COVID-19, dipeu tša botee le tirišano tšeo di bjetšwego ke baswarateu ba rena ba pele di a phela gomme di a phophoma.Nako ye ya moleko wo mokaa le bothata bjo bokaa ebile dinako tše botsebotse tša AU.Re ikwa re hlomphilwe gagolo ge re filwe monyetla wa go eta mokgatlo pele nakong ye, mola go tloga go itaeditše gabotsebotse gore mantšu a AU a šupa eng ka bonnete.Ye ke katlego yeo e fihleletšwego yeo badudi ka moka ba kontinente ya rena ya Afrika ba swanetšego go itumela ka yona le gore ba swanetše go hwetša tlhohleletšo go yona.
Go tliša dingongorego go GEPF go nolofaditšwe
vukuzenzele unnamed
Maloko, bašomi bao ba tšwelego phenšene le ba holegi ba Sekhwama sa Phenšene sa Bašomi ba Mmušo (GEPF) bjale ba na le mo ba ka llelago gona ge e le gore ga se ba thabišwa ke tirelo ye ba e hwetšago.
Go netefatša gore maloko a GEPF le ba malapa a bona ba swarwa gabotse, lekgotlataolo mo nakong ye e sa tšwago go feta le sa tšwa go hloma kantoro ya go rarolla dingongo rego.
Maditsela wa Phenšene ya Bašomi ba Mmušo (GEPO) ke kantoro ya ka gare yeo e ikemego ya GEPF.
GEPF ke ye nngwe ya di khwama tša phenšene tše kgolo kudu mo lefaseng, gomme yona e na le maloko a go feta a 1.2 milione le batho bao ba tšwelego phenšene le baholegi ba go feta ba 450 000.
Sekhwama se hlo -milwe le go laolwa ka go latela Molao wa Phenšene ya Bašomi ba Mmušo.
Moatbokheiti Makhado Ramabulana o thwetšwe bjalo ka Maditsela wa Sekhwama sa Phenšene.
O bolela gore ka ntoro ye e hlomilwe go thuša batho bao ba sego ba thabišwa ke ditirelo tša GEPF.
E tla ba mohola kudu go batho bao ba sa kgonego go lefela baemedi ba molao.
Pele ga ge batho ba ka iša dingo ngorego tša bona go Kantoro ya Mošireletši wa Setšhaba goba go dikgorotsheko, ba ka kgopela go hwetša bonamodi go Maditsela wa Sekhwama sa Phenšene.
Maditsela wa Sekhwama sa Phenšene o tla tsena gare merero yeo ditefelo di dite legago go lefelwa ka lebaka la mabaka a a sa kwagalego.
O kgona go namola fela go dingongorego tšeo di diri lwego mo mengwageng ye e fetilego ye meraro.
Merero ye mengwe yeo e šongwago ke GEPO e akaretša:
• Go palelwa ga bahla nkedi go dira mešomo ya bona go latela molao le melawana ya Sekhwa ma;
• Go se phethagatše tumelelano ka ntle le go fa lebaka leo le kwagalago le; • Tshedimošo ye e phošagetšego goba yeo e timetšago batho yeo e fiwago ke bašomi ba GEPF.
Pele ga ge a ka tliša ngonngo rego go GEPO, motho o swanetše go romela ngongo rego ye e ngwadilwego go GEPF, go Setheotshepedišo sa Diphenšene tša Mmušo (GPAA) goba go mongmošomo wa gagwe, a mo fe sebaka sa go rarolla bothata bjoo.
“O swanetše go ba fa matšatši a 30 go phošolla phošo ye o e bonego.
Ge, ka morago ga matšatši a 30, bothata bja gago bo tšwela pele go se rarollwe, o ka romela ngongorego ya gago go Maditsela,” gwa hlaloša Ramabulana.
Maditsela a ka se amogele taba yeo ge e le gore go šetše go na le diphatišišo tša semmušo tšeo di dirwago go gongwe mabapi le yona.
“Mo dibekeng tše pedi go tloga ka letšatšikgwedi leo ngongorego e amogetšwego ka lona, GEPO e tla šoma [taba yeo] gomme ya tsebiša mongo ngoregi ge eba e tla kgona go dira diphatišišo le go tšea sephetho ka ga taba yeo.”Ge Mmaditsela a ka gana go dira diphatišišo ka ga ngo ngorego yeo, mongongoregi a ka ngwalela kantoro ya GEPO mo matšatšing a 21 gomme a fa mabaka a gore ke ka lebaka la eng a dumela gore ngongorego yeo e wela ka fase ga mošomo wo o filwego GEPO.
Re aga motheo wa dipeeletšo
vukuzenzele unnamed
Ka tlwaelo, ye ke nako ya ngwaga yeo re kopanya go babeeletši go tšwa ka mo nageng ka bophara le go ralala le lefase go tla go tsenela Khonferentshe ya Ngwaga le ngwaga ya Dipeeletšo ya Afrika Bo rwa.
Re swere Khonferentshe ya mathomo ya Dipeeletšo ka 2018 bjalo ka karolo ya maikemišetšo a rena a magolo a go kgopela tšhelete ye e ka bago R1.2 thrilione mo dipeeletšong tše diswa mo lebakeng la mengwaga ye mehlano.
Khonferentshe yeo e tsenetšwe ke baromiwa ba go feta ba sekete ka 2018 le ka 2019, gomme ka ngwaga wa 2020 e swerwe ka bidio inthaneteng ka lebaka la leuba la COVID-19 .
Mmogo, dikhonferentshe tše di kgonne go hwetša tšhelete ye e fetago R770 pilione ya ditshepišo tša dipeeletšo go tšwa go makala a mehutahuta a ekonomi.
Khonferentshe ya bone ya Dipeeletšo ya Afrika Borwa e ka be e ile ya swarwa ka Dibatsela 2021, eupša re tšere sephetho sa go e šuthišetša ka Hlakola 2022 ka lebaka la ge go na le ditiragalo tše dingwe tše mmalwa tšeo di diregago mo lebakeng le.
Tšona di akaretša dikgetho tša dipušoselegae, khonferentshe ya mabapi le tlelaemete ya COP26 le Pontšho ya Kgwebišano ya ka Gare ga Afrika.
Lebaka le lengwe le bohlokwa leo le dirago gore re sware khonfe rentshe ye ngwaga wo o tlago ke gore batho ba bantši ba tla be ba hlabetšwe ka moento wa COVID-19 ka nako yeo, gomme se sa dira gore go tšea maeto le go kgobokana go be bonolo.
Le ge e le gore Khonfere ntshe ya bone ya Dipeeletšo e šuthišitšwe ka dikgwedi tše di ka fetago tše nne, lesolo la rena la dipeeletšo la maikemišetšo a magolo le tšwela pele.
Le ge e le gore re ka kgabaga reng ya seemo sa ekonomi seo se tlišago ditlhohlo tšeo di bakwago ke leuba la COVID19, seo se mpefaditšwego ke dikgaruru le tshenyo yeo e hlagilego ka dikarolong tša KwaZulu-Natal le Gauteng ka Mosegamanye, dikha mphani di tšwela pele go atlega go ditshepišo tša tšona tša dipeeletšo le go nyaka dibaka tše dingwe tša dipeeletšo ka Afrika Borwa.
Mo ngwageng wo o fetilego fela, tšhelete ye e nyakilego go ba R120 pilione ya ditshepišo tša dipeeletšo e tsene ka tlho mong ya diprotšeke goba ka go katološweng ga tšona.
Se se ra gore tekano ye e ka bago 38% ya palomoka ya ditshepišo tša dipeeletšo – goba R290 pilione – go fihla mo lebakeng le e tsene ka ekonoming.
Dipeeletšo tše dingwe di ditelegile ka lebaka la COVID-19 , kudukudu ka makaleng ao a amegilego gampe kudu a go swana le a kago ya dintlo le la boeti.
Lekala la botšweletši bja dihlare ke lefapha le lengwe leo le kgahlišago la kgolo.
Aspen Pharmacare mo nakong ye e sa tšwago go feta e tsebagaditše semmušo katološo ya kgwebo ya yona ka R3.4 pilione, yeo e e tsebagaditšwego ka Kho nferentsheng ya Dipeeletšo ya 2018.
Peeletšo ye e fetošitše Lefelo la botšweletši la Gqe berha go ba le lengwe la mafelo a magolo a botšweletši bja dihlare tša go bolaya bohloko lefaseng ka bo phara ebile e fane ka thušo ya botšweletši bja dilekanyo tše di fetago tše 100 milione tša moento wa COVID-19 wa Johnson & Johnson tšeo di bego di tšweletšwa ka fase ga konteraka ye itšego.
Mokgatlo wa Maphelo wa Lefase le ona o kgethile Afrika Borwa go ba monggae wa lefelo le legolo la go tšweletša moento wa mRNA le Biovac Institute , e lego selekane seo se tsenetšwego ke lekala la mmušo le la phraebete.
Ngaka Patrick Soon-Shi ong yo a belegetšwego ka Afrika Borwa le khamphani ya gagwe ye e bitšwago NantWorks e sa tšwago go tsebagatša ka ga lesolo la yona la maikemišetšo a magolo la go aga bokgoni bja tlhokomelo ya maphelo ye e gatetšego pele ka Afrika.
Godimo ga peeletšo yeo ba tlago e tliša, ditiragalo tše tša morago rago di tla tsenya letsogo go maikemišetšommogo a rena a gore khonthinente ye e tšweletše 60% ya meento yeo e e hlokago ka ngwaga wa 2040.
Enetši ke lefapha le lengwe la kgolo.
Baphenkgišani ba 25 bao ba kgethilwego ka tikologong ya bohlano ya Lenaneo la rena la Go Thwala Batšweletši ba Mohlagase wa go Dirišwa leswa bao ba Ikemego ka moka ga bona go emetšwe gore ba tlo beeletša tšhelete ye e ka bago R50 pilione ka mo ekonoming.
Go oketšwa ga mollwane wa kabo ya dilaesentshe go botšweletši bja mohlagse bjo bo kopantšwego go fihla go dimekawate tše 100 go na le kgonagalo ya gore go ka feletša ka peeletšo ye kgolo ya lekala la phraebete ka diprotšekeng tša go tšweletša mohlagase.
Afrika Borwa e sa tšwa go hwetša tshepišo ya peeletšo ye e ka bago R131 pilione ya go thuša phetogelo ye kaone go ya go ekonomi ya go tšweletša meši ye mennyane ka go beeletša ka go mohla gase wa go dirišwa leswa, haeterotšene ya go kwana le tikologo le difatanaga tša go sepetšwa ka mophlagase.
Boikgafo bjo bo dirilwego ke United States, United Kingdom, France, Germany le Mokgatlo wa Selekane sa Yuropa bo sepelelana le Tumelelano ye e fihleletšwego ka Paris, yeo e gapeletšago dinaga tše di humilego kudu go thekga lesolo la go fediša meši ya lefaufaung ka dina geng tšeo di hlabologago.
Dipeeletšo tše tša enetši di tla re thuša go fenya seemo sa go kgaotšwa ga mohlgase seo se mpefetšego seo naga ye e itemogelago sona mo lebakeng le, ge bokgoni bja tšweletšo ye mpsha ya mohla gase bo tsenywa tirišong.
Dipeeletši tše mmalwa tše diswa ka go makala a datha le ka go mathale a ka fase ga lewatle di ka se tliše fela peeletšo ye mpsha, eupša di tla fana ka mananeokgopa rara ao a hlokagalago gore go be le kgolo ya theknolotši le ya diintasteri tša dikgokagano tša megala.
Karolo ye bohlokwa ya lesolo la rena la dipeeletšo ke diphetogo tše bohlokwa tša makala tšeo di tlišago phapano ye kgolo tšeo re di phethagatšago ka mafapheng a go swana le la enetši, di kgokagano tša megala, meetse le maemakepe le diporo.
Di phetogo tše di tla kaonafatša go šoma gabotse le bokgoni, gomme tša fokotša tshe nyegelo ya go dira kgwebo ka Afrika Borwa, le go hlohleletša peeletšo ye kgolo ya lekala la phraebete ka mananeokgopa rara a ekonomi ya rena.
Mo lebakeng le re na le mafelo a tlhabollo ya eko nomi ao a kgethegilego a 13 go ralala le naga, gomme ona a fa babeeletši diputseletšo tše di nepišitšwego go dipeeletšo, ditefišo tša metšhelo tšeo di kaonafaditšwego le thekgo go diromelwantle.
Tše di fana ka motheo wo o kgahlišago wa botšweletši go dikhamphani tšeo di nyakago go abela bobedi mebaraka ya ka mo nageng le ya boditšhabatšhaba.
Boleng bja tšona bo oketšegile go tšwela pele ka ge go hlomilwe Lefelo la Kgwebišano ya go se Lefelwe la ka Khonthinenteng ya Afrika, leo le thomilego go gwebišana semmušo matho mong a ngwaga wo.
Le ge e le gore lebelo la dipeeletšo le ile la nanya ka lebaka la diabe tša leuba le, gomme le diprotšeke tše mmalwa le tšona di ditetšwe, lesolo la dipeeletšo le thoma go gola ka lebelo gape.
Ge re dutše re eba le kgate lopele ka go phethagatšeng ga Leano la Peakanyoleswa le Tsošološo ya Ekonomi – gomme le nepišitše go mananeokgoparara, tlha bollo ya diintasteri, tlhomo ya mešomo le peakanyoleswa ya makala – seemo sa dipeeletšo se tla kaonafala go tšwela pele.
Bega bomenetša ka go diriša mogala wa go se lefelwe wa twantšho ya bomenetša
Silusapho Nyanda
GE O BELAELA gore go na le tiro ya bomenetša, ya tsogolekobong, ya bohodu goba ya go tshela molao ka tirelong ya setšhaba, o kgopelwa go e bega.
Go fediša bomenetša ka tirelong ya setšhaba go tšwela pele go ba seo se beilwego pele ke mmušo gomme Mogala wa go se Lefelwe wa Twantšho ya Bomenetša wa Bosetšhaba o dira gore go be bonolo go maloko a setšhaba go bega di tiro tšeo di belaelwago go ba tša bomenetša.
Mogala wo wa go se lefelwe o tsebagaditšwe semmušo ke Khomišene ya Ditirelo tša Setšhaba (PSC) ka 2004 gomme go tloga ka nako yeo, go amogetšwe megala ya go feta ye 100 000 yeo e bego e bega diti ragalo tšeo go bego go belaelwa gore ke tša bomenetša le tša tšhomišobošaedi ya ditšhelete tša mmušo.
Megala ye e bego e letša ke bahlabamekgoši e feleleditše ka gore go nyakišišwe melato ya bomenetša, ya tsogolekobong le ya melato ye mengwe yeo e ka bago ye 24 035, gwa bolela Mokhomišenare wa Ditirelo tša Setšhaba Michael Seloane, yo a hlokometšego mošomo ka moka wo o dirwago ke khomišene ye.
Magareng ga ngwaga wa 2020 le wa 2021, melato ye 337 e ile ya begwa ka mogala wo wa go se lefelwe.
Ye 35 ya melato ye e akareditše ditiro tša bomenetša tša go amana le go thwala bašomi le go thwala baabi ba ditirelo ka fao go sego molaong gomme ditiro tše di nyakišišwa ke PSC.
Melato ye mengwe ye e šetšego e ile ya fiwa dikgoro tše dingwe tša mmušo goba ditheo tša phethagatšo ya molao gore di nyakišišwe.
Ditiro tša bomenetša tša go amana le kago ya dintlo ya Lenaneo la Kagoleswa le Tlhabollo (RDP), dithentara le thušo ya ditšhelete tša leago tša mmušo ke tše dingwe tša ditiro tše di tlwaelegilego tšeo di dirilwego.
“Ka nakong ya kiletšo ya mesepelo re hweditše melaetša ya go bega ditiro tša bomenetša ka diemeile.
Re na gape le lena neo la kgatišo ya melaetša la maitirišo go bao ba nyakago go letšetša mogala wo wa go se lefelwe ka morago ga diiri tša mošomo,” Seloane a realo.
O tlaleletša ka gore go tloga mola magato a kiletšo a mose pelo a theošetšwago fase, go bile le koketšego ya go nanya ya go bega bomenetša bjo bo amanago le thušo ya ditšhelete tša leago, kudukudu tša dithušo tša ditšhelete tša Kimollo ya Masetlapelo a Leago.
Go maatlafatša matsapa a go fediša bomenetša, Mmušo o maatlafaditše bokgoni bja ditheo tša phethagatšao ya molao ka go di fa bašomi bao ba nago le bokgoni, le go hloma Lefelo la Kopaneloditirelo.
Lefelo le le bopilwe ke di hlopha tša ditheo tša phethagatšo ya molao tšeo di fanago ka tshedimošo le methopo ka ntweng ya kgahlanong le tsogolekobong le bomenetša ge go rekwa dithoto le ditirelo tša go amana le COVID-19 .
Naa go direga eng ka morago ga ge go begilwe ditiro tša bomenetša?Seloane o bolela gore ge molato o begilwe ka mogala wa go se lefelwe, bahlankedi ba tharollo ya molato ka pela ba lekola gore tshedimošo ka moka ya maleba e filwe.
Se se akaretša
dintlha tša gore ke mang a dirilego eng, tiragalo yeo go bolelwago ka yona e diregile neng, le gona ka lebaka la eng.
O bolela gore ge go ka hwetša gore go bile le tiragalo ya go tshela molao – e ka ba ya go reka dithoto le ditirtelo le ya go thwala bašomi ka tsela ya bomenetša, pipamolomo, bomenetša bja go amana le kabo ya dintlo tša RDP, tso golekobong yeo e amanago le tšhelete ya thušo ya leago, bofaladi bjo bo sego molaong, tlaišo, bohodu goba tsogole kobong – PSC e tla šišinya gore go be le kgato ya kimollo go Kgoro ye e amegago goba ya romela molato woo go the Hawks, Tirelo ya Maphodi sa ya Afrika Borwa (SAPS) goba go Sehlophatšhomo sa Twantšho ya Bomenetša go nyakišišwa go tšwela pele.
Melato yeo PSC e e romelago go dikgoro go yo nyakišišwa e akaretša:
• Ge bašomi ba mmušo ba dira mešomo ya tlaleletšo go hwetša tšhelete ka ntle le tumelo ya dikgoro tšeo ba di šomelago; • Dithulano tša Dikga hlego tšeo di sego tša tsebagatšwa dikgorong tšeo ba di šomelago le;
• Maitshwaro ao a sa amogelegego.
Seloane o bolela gore PSC e fa dikgoro tša mmušo matšatši a 60 go nyakišiša le go tswalela molato woo.
O bolela gore go tloga fao Kgoro e tsebiša PSC ka ga dikutollo tša yona.
“Ge e le gore re thabišwa ke dikgato tšeo di tšerwego ke kgoro, re tla tswalela molato woo, eupša ge re se ra kgotsofala, re boela go bona.”Re tiišitše gore maina a gago a ka se tsebagatšwe Ge mmegi wa ditiro tša bomenetša a sa nyake gore leina la gagwe le tsebagatšwe, mohlankedi wa PSC wa mogala wa go se lefelwe o ngwala fela dintlha tša gagwe tša boikgokaganyo.
Se se bohlokwa gore ge e le gore tshedimošo ya tlaleletšo e a hlokega, PSC e kgone go ikgokaganya le yena.
Babegi ba ditiro tša bomenetša bao ba begago melato mogaleng wa go se lefelwe wa PSC ba netefaletšwa gore ba tla šireletšwa ge e le gore ba nyaka go dula maina a bona a sa tsebagatšwe, gwa bolela Seloane.
O hlaloša gore bahlankedi ba tha -rollo ya molato ka pela ba hlahlilwe go netefatša gore boitšhupo bja mmegi wa ditiro tša bomenetša bo dula bo šireleditšwe.
Seloane o bolela gore ma Afrika Borwa ba swanetše go bega ditiro tša bomenetša ka gobane di utswetša bahloki le go thibela tlhabollo, gomme se se thibela gore naga ye e tšwele pele.
Go ketekwa Letšatši la Lefase la Dikgopolo tša Meswahla
Kgaogelo Letsebe
Setheo sa Boditšha batšhaba sa Dikgo polo tša Meswahla se netefaditše letšatši la 21 Hlakola bjalo ka Letšatši la Lefase la Dikgopolo tša Meswahla go keteka bao ba lwelago gore go akaretšwe magagabobona bao ba phelago ka bolwetši bo.
Kgopolo ya Moswahla (DS) ke bolwetši ba go amana le di agammele bjo bo tšwelelago nakong ya pelego.
Setsebi sa tša bongaka seo se šomelago Mpumalanga Ngaka Midah Maluleka o bolela gore "go nale tlhamego ya seagamme le sa tlaleletšo sa bo21 ( Trisomy 21) seo se hlolago go diega kgolong ya mmele le ya kgopolo.
Ga gona lebaka le lego pepeneneng la go hlola seagammele se sa tlaleletšo.
Go hlatsetšwe gore ga bo amane felo le seemo sa motho sa bophelo, morafe goba bo dumedi.
Ebile ga se leabela.
"Maluleka o boletše gape le gore DS ke bolwetši bja go tlwaelega kudu bja diaga mmele mo maseeng.
"Lesea le tee godimo ga masea a sekete la go belegwa dinageng tše hlabologilego le lesea le tee godimo ga masea a 650 la go belegwa dinageng tšeo di hlabologago go swana le naga ya gaborena, ba angwa ke se.
Palo ya go lekana 80% ya bana bao ba angwago ke bolwetši bja DS ba belegwa ke bommagobana ba ka fase ga mengwaga ye 35, le ge ba -sadi ba mengwaga ya go feta 35 e le bona bao ba bonwago ba le kotsing ye kgolo ya go ba le bana ba go belegwa ka DS.
"O bolela gore ka ge bolwetši bjo bo ka bonwa go tloga ge lesea le belegwa, go nale dika tše dingwe tšeo ka setlwaedi go tsebagalago gore ke tšona tšeo di ka lebelelwago.
"Mo dikgatong tša mathomo tša go ima, bommagobana ba eletšwa go šomiša sekene sa go fetleka lesea le sa le ka mpeng le na le dibeke tše 12 go iša go tše 13.
Sekene se se fetleka ka nepagalo bokoto ba diela tša ka morago ga molala wa lesea, tšeo di bitšwago gore ke nuchal translucency .
Gantši tšona diela tše e ba tše kgolo go masea a go ba le DS.
Diteko tše dingwe tša go dirwa ge mmagongwana a sa imile di bitšwa amnioce ntesis .
Diteko tše ke ge kelo ye nnyane ya amniotic fluid e tšewa ya romelwa gore se fetlekwe diagammele.
Teko ye e nepagetše ka 98% the kolong.
"Maluleka a re bana ba go ba le DS ba kgona go phela maphelo a bona ka botlalo, ba phele gabotse le go phela lebaka le le telele.
Le ge e le gore ga gona kalafo, batho ba go ba le DS ba ka holega ka go ba ka magaeng a lerato le borutho, ba fiwa tlhokomelo ye maleba ya bongaka, ba hwetša thušo e sale ka pela, le go abelwa ditirelo tša thuto le tša thute latiro.
Ka baka la tlhokomelo ya maphelo ye gatetšego pele, batho ba bantši bao ba matšatšing a lehono ba be legilwego ka bolwetši bja DS ba ka phela tekano ya me ngwaga ye 55.
Batho ba go ba le DS le bona ba nale maikutlo le dinyakwa tša go swana le tša motho mang le mang ebile ba swanelwa ke menyetla le tlhokomelo ya go swana le ya batho ba bangwe," a realo Maluleka.
Morutiši yo a lego pro fenseng ya Leboa Bodikela Tshepo Kekana o re, "Ga se barutwana ka moka ba dinyakwa tša go ikgetha bao go nyakegago gore ba išwe dikolong tša go ba phošolla mafokodi a bona a tlhago le tša go ikgetha.
Go nale ba bantši bao ba kgonago go ithuta dikolong tša se tlwaedi.
Ka go tšwelela go ba ruta, go ba thekga le go ba le bopelotelele, barutwana ba ba ka kgona go tšwelela.”
Ditirelo tša mmušo tše di nago le bokgoni
Vukuzenzele Unnamed
Ge ke be ke kge thwa goba Mopre sidente wa Afrika Borwa, ke boletše gore go hloma mmušo wa tokologo le potego, wo kgonago le wa bokgoni ebile o hloka bomenetša ke seo se bego se le sa tše dingwe tša dilo tšeo di tlago pele ga tšohle.
Ke fela mmušo wa bokgoni, wa tsheketšo, wa potego le wo o lebantšego šedi ya ona tlhabollong wo o ka kgonago go fihlelela boikgafo bja go kaonafatša maphelo a badudi ba naga ye.
Se se ra gore ditirelo tša mmušo di swanetše go šongwa ke banna le basadi ba bokgoni, tsebo ya mošomo, ba go se inaganele ba le noši le ba potego.
Ba swanetše go ikgafa go šireletša metheo ya Molao theo, le gore, bjalo ka ge ke boletše polelong yaka ya ma thomo ya go tsena setulong, “ba swanetše go šoma ka po tego le go hlankela setšhaba fela”.
Mo dibekeng tše pedi tša go feta, ditherišano tša setšhaba di tšweletše ka sengwalwa se bohlokwa sa pholisi seo se tla tlišago hlohleletšo ye kgolo mo matsapeng a rena a go hlatloša, go maatlafatša le go aba ditirelo tša setšhaba ka go thwala batho ba maleba.
Seakanywa sa Tlhako ya Phethagatšo ya Bosetšhaba se se lebeletšego go Aba Diti relo tša Mmušo ka Bokgoni se nepile go hloma mmušo wo o hlankelago batho ba gaborena bokaone, mmušo wa go ba kgakala le khuetšo ye sego maleba ya go šunyašunya nko ga boradipolotiki le fao dithwalo di dirwago go ya ka maleba.
Tlhako ye e dumeletšwe ke Kabinete ka Dibatsela ngwaga wa go feta ebile ditherišano tšeo di beakantšwego ka tshwanelo le mafapha a go fapafapana a setšhaba di gare di tšwetšwapele.
Mengwaga ye 27 ka gare ga mmušo wa temokrasi, go nale dipolelo tše lego gona ka ditirelo tša mmušo eupša le ge e le gore mošomo o dirwa ka bothakga le botswerere, re santše re nale ditlhotlo tše kgolo dikgorong tše ntši tša mmušo tša go amana le ma bokgoni, bokgoni ba mošomo le tsebo.
Sa go nyamiša kudu, batho ba thwetšwe le go hlatlošwa maemong a godimo ao ba se nago bokgoni bja ona goba mangwalo a thuto a maleba.
Se ga se ame fela tiragatšo ya mmušo eupša se nale le seabe sa go thwala ka sepitša, go šunyašunya nko ga boradi polotiki mešomong ya di kgoro, tlhokego ya boikara belo, taolo ye mpe le letsogo le kobong.
Go nale bothata bjo bongwe ba go swana le bjo bja go šunyašunya nko ga bora dipolotiki le khuduthamaga tshepedišong ya ditirelo tša mmušo.
Motho a ka bona fela ka go tekateka ga dikgoro tša mmušo ge balaodibagolwane ba šutišwa goba ge go tse nywa ba bangwe maemong a bona nako le nako ge go thwalwa Tona.
Balaodipharephare (di-DG) le Baetapele ba Dikgoro (di-HoD) diprofenseng ba amega kudu ka maatla.
Mo dikgorong tše dingwe di-DG, di-HoD le balaodiphethiši ba dutše lebaka le letelele maemong a bona, gomme seo sa kgontšha dikgoro go šoma ntle le tšhitišo.
Go tše ntši tša dikgoro tše fao boeta pele bo tieletšego, dipoelo tša bohlakiši di atiša go ba tše botse le gore go nale boikara belo ba ditšhelete.
Fao e lego gore baetapele ba dikgoro ba tsena ba e tšwa, go fela go eba le tlhakatlhakano ya tsamaišo ya kgoro.
Ye nngwe ya ditšhišinyo tše bohlokwa tše dirilwego ka gare ga tlhako ya seakanywa se ke gore ditirelo tša mmušo di swanetše go hloka seabe sa boradipolotiki le gore dikgoro tša mmušo di swanetše go ba kgakala le dipolotiki.
Go aba ditirelo ka bokgoni go maleba go hlola tielelo ditirelong tša mmušo, kudu kudu maemong a godingwa na.
Bahlankedi ba mmušo ba swanetše go kgona go tšwelapele go dira mešomo ya bona “go sa kgathale diphetogo dife goba dife tša Ditona, Maloko a Khudutha maga goba makhanselara ka gare ga mokgatlo wo bušago e le bona ba laolago tshepedišo, goba diphetogo tša mekgatlo ya dipolotiki morago ga di kgetho”.
Re gare re šišinya di peakanyolefsa tše dintši tše di kwagalago, go swana le go oketša paka ya mošomo ya Dihlogo tša Dikgoro go lebeletšwe mošomo wo botse wo ba o dirago le ka fao ba phethagatšago mošomo, go dira diphetleko tša go amana le bokgoni ba mošomo le go laletša Khomišene ya Ditirelo tša Mmušo dipoledišanong tša go thwala di-DG le Matsogo a Balaodipharephare (di-DDG).
Go tsebagatša diteko tša potego go badiradikgopelo ka moka bao ba hlokotšwego go tla thuša gore re tle re kgone go goka bahlankedi ba mmušo ba go kgona go hla nkela setšhaba ka potego.
Go nyakega gape gore re oketše ditlhahlobo tša kgapeletšo tša go šoma ka gare ga kgoro tšeo re di tsebagaditšego ka Moranang 2020 tšeo gabjale di ngwalwago ke balaodi bagolwane gore di ngwalwe gape le ke bašomedi ba bangwe ba mmušo.
Mebušo ye atlegilego ya go hlabologa e nale magato a go swana le a go thuša go tšwetšapele bo kgoni ba mošomo ditirelong tša mmušo.
Ka ge go ngwadilwe ka gare ga tlhako ya seaka nywa, “mmušo wa mehleng o swanetše gore ka potego le ka mafolofolo o tšwelepele go phethagatša thomelo ya sepolotiki yeo e hlamilwego ke bakgethi le mekgatlo ya dipolotiki, le gore ba emiše ka go ba bomponeng ba di polotiki ka seng sa bona.”Re gare re šišinya lemanoga la go tiišetšwa letsogo ge go goketšwa le ge go hlokolwa bahlankedi ba mmušo, taolo ya tlwaetšo ya bašomi le tiragatšo mešomong.
Se se akaretša thuto ye tšwelago pele le tlhahlo ye hlakilego ya bokgoni ba mošomo go mohlankedi wo mongwe le wo mongwe wa mmušo.
Tlhako ya seakanywa e gate -lela kudu nyakego ya go dira gore bahlankedi ba mmušo ba ikarabele mabošaeding a bona, go fediša setlwaedi sa go se ikarabele godimo ga taolompe le tšhomišobošaedi ya didirišwa tša mmušo.
Go aba ditirelo tša mmušo ka bokgoni go hloka gore bahlankedi ba go sepetša dikgoro ka moka tša mmušo ba hlahlwe mešomong ka dipeakanyetšo tše maleba tša theosemolao.
Sekolotlhahlo sa Bosetšhaba sa Mmušo (NSG) se nale tema ye bohlokwa yeo se ka e kga thago tabeng ye.
Bokgoni ga bo amane fela le mangwalo a maleba a thuto le mabokgoni a sethekniki, eupša bo amana le go ba le maitshwaro a maleba a tlhompho, tlhomphego le po tego ge o šomišana le maloko a setšhaba.
Ditirelo tša mmušo di aro gane ka go fapafapana ga tšona, ka mabokgoni a go fapafapana, mangwalo a dithu to le maikarabelo.
Bahlankedi ba bantši ba mmušo ba nale mabokgoni a go ikgetha ao a lego maleba kabong ye atlegi lego ya ditirelo.
Ka gona, ga se gore go nyakega palo ye nnya ne ya badiredi ba mmušo: seo re se hlokago ke ditirelo tša mmušo tšeo di swanelago morero wo di o diretšwego tša mabokgoni a maleba, potego ya bokgoni le boikgafo ba go hlankela batho ba gaborena.
Banna le basadi ba ditirelo tša mmušo ba swanetše go fiwa mabokgoni a go kgatha tema ya bona go tliša kgate lopele le go dira gore go rene moya wa temokrasi.
Ye ke kgonthišišo ya rena ye kaone kaone ya mmušo wa bokgoni wa go hlankela dikgahlegelo tša badudi.
Ke ipiletša go lena ka moka go ba karolo ya ditshepedišo tša ditherišano ka ga tlhako ye ya seakanywa, yeo e ka hwetšagalago wepsaeteng ya NSG, le go dira gore mantšu a lena a kwagale ka go kgatha tema seakanyweng se.
Ditirelo tša mmušo ga se tša mokgatlo wo itšego wa dipo lotiki, ebile ga se tša swanela go ba tšeo di laolwago fela ke sehlopha se itšego seo se nago le kgahlego.
Ga se tša swanela go ikgapa di ikgoroša ka botšona.
Ditirelo tša Mmušo ke tša batho ka moka ba Afrika Borwa.
Di swanetše go hola bona, bona fela.
Mpshafatšo ya N3 e matlafatša MaAfrika Borwa
Owen Mngadi
Mduduzi Jijana ke mong wa Disability Empowerment Movement yeo e lego ye nngwe ya dikhamphani tšeo di holegago gabjale go tšwa mpshafatšong ya tsela ya lephefo ya N3 yeo e jelego dibilione tše 26 tša diranta gareng ga Pietermaritzburg le Durban ka KwaZulu-Natal.Projeke ye, yeo e etilwego pele ke ba South African National Road Agency SOC Limited (Sanral), e netefatša gore baipereki ba bjalo ka Jijana ga ba holege feela empa ba hlolela le batho ba bangwe mešomo.
Jijana, yoo a phelago ka bogolofadi, o re khamphani ya gagwe e tsenya maswao a tsela gareng ga Hilton le Pietermaritzburg.Yena o thwetše batho ba 13 gomme o re projeke ye e fetotše maphelo a bona.
“Bjalo ka batho bao ba phelago ka bogolofadi, re bontšhitše gore re a kgona.
Ga re sa botile mphiwafela.
Re a šoma,” gwa realo Jijana.
Molaodi wa Mananeo ka Sanral N3, Tsepo Matekane, o re khamphani ya gabo e netefaditše gore dipersente tše 30 tša mošomo di fiwa dikhamphani tša kgauswi tšeo di nago le bokgoni bja go aba ditirelo tša go fapafapana.
Se se hlotše menyetla go dikha mphani tše nnyane tšeo beng ba tšona e lego baswa, batho bao ba bego ba gateletšwe peleng mmogo le basadi.
“Go na le dikhamphani tše nnyane, tša magareng le tše nnyanennyane tše 108 tšeo gabjale di šomago ka dipro jekeng tša go fapafapana,” a realo.
Nokuthula Zondi wa Ingqalabutho Yamalinda Multipurpose Trading yena o filwe konteraka ya go aba mabu le go tsenya diphaephe tša go gamola meetse.
Yena o re khamphani ya gagwe e thwetše batho ba seswai bao ba nago le mabo kgoni, go balwa le baotledi.
Zondi o tlaleletša ka gore basadi ba na le bokgoni bja go swana le bja banna gomme khamphani ya gagwe e na le rekote ya bohlatse bja go laetša bokgoni bja yona bja kabo ya ditirelo.
“Re kwešiša bohlokwa bja nako gomme re fihlelela dinepo tša rena go netefatša gore projeke e sepela botse.
Re tloga re leboga monyetla wo gomme re holofela go hwetša e mengwe menyetla gore khamphani ya rena e gole go ya le ka maemo a tša boagi,” a tlaleletša ka go realo.
Diprojeke tše bohlokwa tša mmušo wa bosetšhaba Matekane o bolela gore kaonafatšo ya Kgorwana ya Tshepetšo ya Dithoto le Diintaseteri ya Durban-Free State-Gauteng e na le tekanyetšo yeo e ka bago dibi lione tše 26 tša diranta gomme ebile ke ye nngwe ya diprojeke tše bohlokwa tša mmušo wa bosetšhaba tša togamaano e kopantšwego yeo e tsebegago ka la SIP2.
Projeke ye e tla oketša N3 ka bophara bja yona ka go oketša mekgothana go ba e mene goba e mehlano ka mahlakoreng ka moka, gomme le maphamoganomagolo a ditsela a tla be a fetotšwe go kaonafatša kelelo ya sephethephethe.Karolo yeo e amegilego ya N3 e be e dutše e itemogela sephethephethe se sentšhi, kudu nakong yeo bontšhi bja difatanaga di tla bego di le tseleng, ka baka la bontšhi bja dilori tša go rwala merwalo go tloga lebopong la Durban di šomiša tsela ya lephefo go ya Gauteng le diprofenseng tše dingwe tša ka gare ga naga.
Go bile gape le palo e ntšhi ya dikotsi tša tsela tšeo di hlotšwego ke baotledi ba dilori tša go rwala merwalo bao ba sa hlokomelego ge ba feta moo tsela e tepogago ka pejana.
“Ntle le go rarolla bothata bja sephethephethe ka go kaonafatša tshepelo ya difatanaga ka go aga mekgothana ya tlaleletšo, mpshafatšo ya N3 e tla oketša gape le polokego.
Ditepogo tše kotsi di tla kaonafatšwa.
Makopano a ditsela ao a sa bolokegago a tla hlangwa leswa,” gwa realo Matekane.Sanral e fane ka dikonteraka tše tharo ka kotareng ya mafelelo ya 2021, gomme mošomo wa go aga tsela o thomile gareng ga Pherekgo ng le Moranang.
Dikarolo tšeo di mpshafatšwago gabjale ke ya dikilomitara tše 19 go tloga Cato Ridge go ya Dardanelles yeo e tsebegago ka la Umlaas Road; ya dikilomitara tše 26.6 go tloga Phamoganong ya Ditsela ya Dardanelles go ya Lynnfield Park; le ya dikilomitara tše 30 go tloga Lynnfield Park go ya Phamoganong ya Ditsela ya Ashburton.
Matekane o hlalosa gore SIP2 e tla matlafatša kgorwana ya tshepetšo ya dithoto le dinamelwa gareng ga mafelomagolo a diintaseteri ka Afrika Borwa, ya kaonafatša phihlelelo e kaone ya mafelo a tša thomelontle le thomelokanageng ka Durban gomme ya ba ya dira gore mošomo o sepele botse kgorwaneng yeo.
O tlaleletša ka gore projeke ye ke karolo ya Leano la Tlhabollo la Bosetšhaba la 2030 mmogo le Leanolegolo la Dinamelwa la Bosetšhaba la 2050 gomme e thekga Leano la Kagoleswa le Tsošološo ya Ikonomi la mmušo.
Ka go realo, mmušo o ikemišeditše go tla ka lenaneo la dinamelwa leo le sepelelanago le dihlokwa tša batho bao ba phelago ka Afrika Borwa gomme ebile le kgontšhago batho gore ba se šomiše tšhelete e ntšhi ge ba tšea maeto.
Matekane o re mpshafatšo e tla tšea mengwaga ya magareng ga seswai le lesome gore e fele, gomme go tswalelwa ga tsela go ka se dirwe kudu.
O tlaleletša ka gore boradifatanaga ba tla phela ba fiwa tshedimošo ya moragorago ya mabapi le titelego ya sephethephethe gomme maphodisa a tsela a ka KwaZulu-Natal a tla thuša go laola kelelo ya sephethephethe.
Sanral e ipiletša go boradifatanaga go latela maswao ka moka a tshebotšo, ba fokotše lebelo ge ba fihla lefelong leo go agwago gape le go ba le botho go bašomiši ba bangwe ba tsela.
vE tšwelapele go tšwa letlakaleng la 1Naa o be o tseba?
Kgwedi ya Dinamelwa e ketekwa ka kgwedi ya Diphalane.
Mo kgweding yeo, Kgoro ya Dinamelwa mmogo le makala a yona a bjalo ka Sanral, di tla bonagatša diprojeke le mananeo a tšona ka dikarolong tša dinamelwa tša lefaufaung, tša ka meetseng le tša tseleng gape le a ditsela.
Bjala bo ka ba kotsi bophelong bja ngwana yoo o mo imilego
vukuzenzele unnamed
Basadi ba baimana ba na le maikarabelo a gore ba se nwe ka baka la gore bjala bo ka hlola bolwetši bjoo bo amago tlhabologo ya ngwana.Se ke go ya ka Motlatšatona wa Tlhabollo ya Leago, Hendrietta Bogopane-Zulu yoo a tsebagaditšego lenaneo la tshebotšo la 9-9-9 Foetal Alcohol Spectrum Disorder (FASD).Maikemišetšo a lesolo le ke go hlohleletša ditšhaba go thuša go šireletša masea ao a sešogo a belegwa ka go ruta batho, kudu basadi bao ba lego mengwageng ya go dira bana, ka ga dikotsi tša go nwa mola ba imile goba ba nyantšha.
“Go bohlokwa gore basadi ka moka bao ba imilego mmogo le bao ba nyakago go bona ba belega bana bao ba phetšego botse ba efoge go nwa bjala.
Kotsi yeo e hlolwago ke FASD ke ya go ya go ile ebile ga e dirolloge, gomme bana bao ba belegwa go ba na le bolwetši bjo ba ba le mathata ao a amago mmele le monagano,” gwa realo Motlatšatona Bogopane-Zulu nakong ya tsebagatšo.
Yena o tlaleleditše ka gore Afrika Borwa e tsebega ka go ba le bothata bja go nwa bjala kudu, gomme naga ye e gareng ga dinaga tšeo di nwago bjala gampe lefaseng.
Motlatšatona Bogopane-Zulu o sa tšwa go etela dikarolo tšeo di fapafapanego tša naga a ruta basadi ka ga dikotsi tša go nwa ba imile, e le karolo ya lesolo la 9-9-9 FASD.Ge a be a le Boitekong ka Rustenburg ka profenseng ya Leboa-Bodikela, o boditše badudi ba fao gore maemo a tšhomišompe ya bjala ka lekeišeneng leo a a tšhoša.
Moimana wa kgwedi tše nne yoo gape e lego modudi wa Boiketlong, Basetsana Tlalang (28), yoo a tsenetšego le lengwe la masolo, o rile o lesitše go nwa ka botlalo ge a se no lemoga gore o imile, gomme a be a re o tsenela disešene tša tshedimošo ya pele ga pelego kliniking.
Yena o hlohleleditše baimana ba bangwe go lesa gonabjale go nwa bjala le go lesa go šomiša diokobatši.
Motlatšatona o seboditše badudi gore ga go na phekolo e itseng yeo e ka fodišago malwetši a go hlolwa ke bjala – tsela e tee feela ya go a thibela ke go lesa go nwa nakong ya ge motho a imile.
O hlohleleditše baimana bao ba nago le bothata bja go palelwa ke go lesa go nwa go etela kliniki ya kgauswi le bona go hwetša thušo.
Go lwela go aga Afrika Borwa ye e laetšago tlhompho go ditokelo tša botho
vukuzenzele unnamed
Ka la 12 Lewedi 1977, Stephen Bantu Biko o ile a hlokofala a le Kgolegong ya Pretoria Central.
Seriti sa motho, e lego kokwane yeo e bego e le pelong ya bolwelatokologo bja gagwe bja phahlogo ya bathobaso, o ile a se tingwa.Ka mantšu a ramolao wa lapa, Sir Sydney Kentridge, lehu la gagwe e bile “le sehlogo la bodutu godimo ga mmetse lebatong la leswika ka seleng ya kgolego”.
E sa dutše e le tiragalo ya masetlapelo le ka morago ga mengwaga ye ka moka ge re gopola gore Steve Biko o be a na le mengwaga e 30 feela ge a hlokofala.
Bophelo bja gagwe bo ile bja fedišwa ke bao ba bego ba tšhaba maatla le kwalakwatšo ya dikgopolo tša gagwe tša boitokollo mmogo le maitekelo a gagwe a go hlahlelela banna le basadi ba bathobaso ka boikgantšho le seriti.
Nakong ya go phela ga gagwe ga sa ka a bona seo a bego a se bitša ‘sefoka sa go phadima’, e lego boitemogelo bja botho bja nnete.
Ge a be a ngwala ka kgopolo ye, o ile a bolela mantšu a a go tuma: “Ge nako e dumela re tlo ba seemong seo re kgonago go fa Afrika Borwa mpho e botsebotse ka moo go kgonegago, e lego sefa hlego sa go laetša botho.”Ge re se no thopa tokologo ka 1994, re kwešišitše gore tokelo ya go bouta ke ye nngwe ya dikarolo tša ntwa ya rena ya go lwela seriti sa motho.
Mengwaga e 28 re le ka gare ga demokrasi, re lebagane le ditlhotlo tše ntšhi tše bjalo ka bodiidi, tlhokego ya mešomo le go se lekalekane.
Ka baka la seo, re fela re palelwa ke go bona gore re tšwa kgole bjang ge go etla phethagatšong ya diko kwane tšeo Molaotheo wa rena o theilwego go tšona gomme ebile di sepelelanago thwii le dikgopolo le dithuto tša Steve Biko.
Ka 1977 mmušo wa pelo e mpe o bolaile yo mongwe wa batho bao ba bego ba laetša boetapele ka go mo tima dijo, meetse le kalafo yeo a bego a e hloka ka tšhoganetšo ka baka la go bethwa ošoro ke maphodisa a mmušo wa kgethollo.
Morago ga mengwaga e 20, kahlolong ya 1997, Kgoro tsheko ya Molaotheo e boletše gore go phethagatša ditokelo tša motheo tša modudi yo mongwe le yo mongwe gape le go lwela go fihlelela ditokelo tša bona tša leago le ikonomi ke kokwanekgolo ya setšhaba sa go phela ka demokrasi seo se nepilego go tsošološa seriti seo se se lobilego.
Lehono ka mo Afrika Borwa re tšwela pele go šoma go phethagatša ditokelo tša motheo tša MoAfrika Borwa yo mongwe le yo mongwe gore a kgone go phela bophelo bja boleng bja go hloka malwetši, tlala le bohloki.
Mebušo ya go latelana ya demokrasi e phethagaditše melao ya go tsošološa seriti seo se lobilwego sa bontšhi bja badudi ba ka mo nageng ka go aba thuto, tlhokomelo ya maphelo, dintlo le ditirelo tša motheo.Lehono ka mo Afrika Borwa thuto ya go tšea botse ke tokelo ya motheo.
Mmušo o beeletša ka kaonafatšong ya thuto ya digotlane e le ge o thekga dinepo tša go ithuta tša badudi ba ka nageng ba bannyanennyane, gomme ebile o fana ka kimollo ya leago ka mokgwa wa mananeo a phepo dikolong go netefatša gore barutwana ba bannyane ba fihlelela dinepo tše kaonekaone ka moo go kgonegago.
Ka Sekhwama sa Bosetšhaba sa Thušo ya Tšhelete go Baithuti (NSFAS) mmogo le mehuta e mengwe ya dithekgo tša go tšwa go mmušo, diketekete tša baswa ba MaAfrika Borwa go tšwa malapeng a go ihlokela di kgonne go ba dingaka, boramolao, barutiši, borasaense, diathisene le baipereki.Mmušo o thekga badudi bao ba ihlokelago ebile ba sa bolokegago ka mananeo a polokego ya leago gomme ebile o fana ka menyetla ya mešomo ka mananeo a setšhaba a thwalo ya batho ba bantšhi.
Ka Afrika Borwa ya kgatelelo yeo Steve Biko a hlokofaletšego ka go yona, tokologo ya polelo e be e ileditšwe gomme bolwelatokologo bja dipolotiki bo be bo dira gore motho a golegwe goba a kwešwe bohloko le go feta fao.
Lehono ka mo Afrika Borwa baswa bao ba lego mengwageng yeo Steve a bego a le go yona, le ba mengwaga ya ka tlase ga yeo, ba di goga pele tšweletšongpele ya merero yeo e lego kgauswi le pelo tša bona, gomme ba kgona go kopana ntle le go tlaišwa goba go iletšwa.
Tokologo ya polelo le ya gore motho a be karolo ya seo a se ratago, tokelo ya go gwanta mmogo le tokelo ya tekatekano pele ga molao di ama bohle.
Bjalo ka naga, re tšwa kgole ge go etla phethagatšong ya seriti sa motho, e lego kokwane yeo Steve Biko a bego a e rata kudu.
Le ge go le bjalo, re sa na le leeto le letelele leo re tlo le tšeago.Go hloka mošomo, go hloka ntlo, mohlagase, meetse a pompi, go hloka naga, go hloka mabokgoni goba menyetla, go dira gore dimilione tša MaAfrika Borwa di palelwe ke go fihlelela maphelo ao ba a nyakago ebile a ba swanelago.
Ke ka fao mmušo o šomago le bašomišanimmogo go tša leago go aga ikonomi yeo e akaretšago, go hlola mešomo, go kgontšha di kgwebo go gola, gape le go lwa le bodiidi le tlala.
Ka go tšeela hlogong bohlokwa bja bophelo le bohwa bja Steve Biko, re gopola boipiletšo bja gagwe bjo maatla go batho bja gore e be bona ba itwelago gore ba lokologe.
Boipiletšo bjo bo sa le bohlokwa le gabjale go no swana le ge bo be bo le bohlokwa ka nako yeo.
Re swanetše re bee šedi tabeng ya go šomana le di tlhotlo tša rena gore re fihlelele setšhaba seo se lokologilego ebile se lekalekanago e le ka nnete.
Ka moka re hloka go bapala karolo ka go šomiša ditokelo tša motheo ka Molaotheong wa rena go aga Afrika Borwa yeo e se nago bodiidi le tlala, yeo e hlabologilego, yeo e se nago bosenyi le dikgaruru.
Bjalo ka ge Steve Biko a hlohleleditše, a re tšweleng pele ka mafolofolo le maikemišetšo lesolong la rena la go fihlelela botho bja makgonthe.
Tlhatlogo ya ditheko e hloka kara belo ya rena yeo e swaraganego
Mo dikgweding tše mmalwa tšeo di fetilego, bareki ba ka Afrika Borwa ba itemogetše ditlhatlogo tše kgolo kudu tša ditheko tšeo di amilego maphelo a bona kudu.
Go tloga go bitša kudu go reka dijo le ditlhokwa tše dingwe, go lefela ditirelo tša motheo le go šomiša dinamelwa tša setšhaba mmogo le tša poraefete.
Ge tlhatlogo ye ya ditheko e ama batho ka moka, malapa ao a nago le letseno la tlase a amega le go feta.
Consumer Price Index ya moragorago ya kgwedi ya Moranang 2022, yeo e phatlaladitšwego ke ba Stats SA, e bontšha gore ga se gwa ba le kimollonyana go Ma- Afrika Borwa ao a amegilego kudu.
Infoleišene ya dijo e fihleletše dipersente tše 6.2.
Dijo tšeo di lewago kudu di bitša go feta ngwageng woo o fetilego, mola dijo tše bohlokwa tše bjalo ka makhura a go apea di itemogetše koketšo e kgolo ya ditheko.
Theko ya makhura a dikoloi, yeo e nyakilego go ama theko ya dilo tšohle, e oketšegile makga a mararo kgweding tše 12 go fihla ka kgwedi ya Hlakola 2022.
Afrika Borwa ga e tee ka mo seemong se.
Dikgetho tšeo di sa tšogo phatlalatšwa tša Foramo ya Lefase ya Ikonomi di bontšha gore palo yeo e nyakilego go ba kotara ya batho lefaseng, go akaretša le diikonomi tšeo di hlabologilego, di a tekateka tabeng ya ditšhelete ka baka la ditheko tšeo di hlatlogago.
Dikoketšego tše, kudu koketšego ya makhura a dikoloi, ke ditlamorago tša ditiragalo tšeo re se nago taolo ya tšona.
Ntwa yeo e tšwelago pele gareng ga Russia le Ukraine e bile le seabe se segolo kudu thekong ya makhura le dijo.
Bobedi dinaga tše ke baromelantlebagolo mebarakeng ya boditšhabatšhaba ya manyora, mabele le dibjalo tša go tšweletša makhura tšeo di hlokegago bakeng sa didirišwa tše bjalo ka makhura a go apea.
Seabe se sengwe ke botšweletši bja fase bja tša temo ka baka la boso bjo bobe bjoo bo hlotšwego ke phetogo ya klaemete e bjalo ka mafula le komelelo.
Le ge bontšhi bja ditiragalo tše di re tšwele taolong, mmušo o dira ka moo o kgonago go šireletša Afrika Borwa kgahlanong le dikoketšo tša ditheko tša gabjale le tša ka moso.
Ye nngwe ya dilo tše kaone go rena bjalo ka naga ke Panka ya Risefe yeo e ikemetšego, yeo e kgonnego go bea infoleišene maemong a makaonenyana, ka tlase ga maemo ao dinaga tše dingwe di itemogelago ona.
Re sa tšwa go tsebiša gore lebi ya makhura a dikoloi e tla fegwa dikgwedi tše dingwe tše pedi go fihla ka Phato, e lego seo se tla tlišago kimollo go malapa.
Go fegwa ga lebi go tlišitše kimologo go Ma- Afrika Borwa esale go tloga ka Moranang.
Bjale ka ge go fegwa ga lebi go e na le seabe go ditšhelete tša setšhaba, tšeo di amago mananeo a mangwe a mmušo, go tlo ba bothata go tšwela pele ka se go ya go ile.
Le ge go le bjale, go na le dilo tše dingwe tšeo re ka di dirago.
Go kaonafatša tšhireletšo ya dijo ya setšhaba sa gaborena go bohlokwa ge go etla kgotlelelong ya lepheko le mmogo le mapheko a mangwe a ka moso.
Re na le lekala leo le tiilego la temo leo le tšwelago pele go gola le go hlola mešomo.
Go tšwela pele go oketša tšweletšo ka temong le go matlafatša maatla a go ba le dijo tšeo e lego tša rena, re beeletša ka maatla ka go kaonafatšeng tšweletšo ya ka mo nageng, go thekga balemibagolo le balemipotlana ka go swana gape le go thuša batho ka bontšhi go ipšalela dijo tšeo e lego tša bona.
Ka Lenaneo la Tsošološo ya Mešomo ka Presidente, diboutšhara tša go reka didirišwa di ile tša fiwa balemipotlana ba go feta 65 000, gomme mošomo o gare o tšwela pele wa nepo ya go fihlelela balemi ba bjalo ba 250 000.
Mmušo o abela gape balemipotlana manyora le didirišwa gore ba kgone go tšweletša dijo, gape le go thuša dihlopha le batho go thoma dirapana tša bona tša dijo.
Ka diprofenseng tše bjalo ka Leboa Bodikela, balemipotlana ba thekgwa ka go fiwa dipeu le dikgogo, ka tšhomišano le dikholetšhe tša temo tša fao.
Ka Leano la Mahlahla la Theko ya Naga le go lokollwa ga naga yeo e laolwago ke mmušo gore go lengwe go yona, re thekga balemipotlana ba bangwe ba bantšhi gore ba godiše dikgwebo tša bona le go di dira gore di atlege ka kgwebong.
Re beile šedi ya rena gape le go hlameng dikamano tša mmušo le makala a poraefete go thekga kgodišo ya bolemi bja bathobaso ka masolo a bjalo ka Partners in Agri Land Solutions le Etšensi ya Tlhabollo ya Temo.
Go matlafatša tšhireletšo ya tikologo le go hlokomela maphelo a diphoofolo kgahlanong le malwetši a bjalo ka tlhako le molomo, re matlafatša mekgwataolo ya mosepelo wa diphoofolo tša rena gape le tšweletšo ya meento.
Go tlaleletša matlafatšo ya tšweletšo ya dijo ka mo nageng, lenaneo la rena leo le tseneletšego la dimphiwafela mmogo le didiriwa tše bohlokwahlokwa di thuša go šireletša bahloki tlhatlogong ya ditheko.
Ka ditirelo tša motheo tše bjalo ka meetse le mohlagase ka malapeng ao a itlhokelago, re ka kgona go netefatša gore ga go na lapa leo le hlokago ditirelo tša motheo.
Gore re kgone go feta lebaka le le boima, setšhaba ka moka se swanetše go tsenya letsogo.
Ka lehlakoreng la rena, mmušo o tla tšwela pele go bea seemo se leihlo le go dira se sengwe le se sengwe maatleon a ona go šireletša MaAfrika Borwa go ditlhatlogo tšeo di tšwelago pele tša lephelo.
Lekala la borakgwebo ba ka Afrika Borwa le swanetše le netefatše gore badiriši ga ba lefele ditefelo tša godimo tša dijo go feta ka moo go swanetšego.
Re amogela ditsebišo go tšwa go batšweletšintšhi ba dijo mmogo le mabenkele a dijo tša gore ba gare ba tla ka maano a go thuša badiriši gore ba kgone go reka tše ntšhi ka tšhelete ya bona.
Ka kgwedi ya Hlakola ngwageng o, Komišene ya Phenkgišano e lokolotše mabaka ao e lego a dipotšišo mabapi le mmaraka wa dienywa le merogo gore setšhaba se fane ka ditshwayatshwayo go ona.
Komišene e lemogile gape gore theko ya dienywa le merogo e be e le gare e hlatloga go feta le maemo a infoleišene, le gore se se bile le seabe se sebe go bahloki.
Dipotšišo di tla lekola ge eba go na le se sengwe seo se sa sepelego gabotse gomme se dirang gore dijo di bitše kudu bjalo.
Re tla šomiša pholisi ya rena ya tša phenkgišano go šireletša badiriši kgahlanong le ditlhatlogo tša ditheko ka ntle le lebaka gape le mekgwatšhomo ya go ba kgahlanong le phenkgišano, ya dikgwebo, bjale ka ge re dirile le nakong ya leuba la COVID-19.
Tshepedišo yeo e tšwelago pele ya tsošološo ya ikonomi ya rena e tla thekga maitekelo a. Ditsošološo ka makaleng a enetši, dinamelwa le megala di nepile go fokotša theko ya mohlagase, ya thwalo ya dithoto le datha mo nakong e telele ka mokgwa wa phenkgišano le go šoma ka go phethagala.
Re swanetše go ba re sa lefele tšhelete e ntšhi go hwetša ditirelo tše ka moso.
Le ge e le gore ditheko tša oli gape le boso bja go se kgahliše ke ditiragalo tšeo re se nago taolo go tšona, re tla dira feela ka moo re kgonago re le mmušo, dikgwebo, bašomi le ditšhaba go thuša batho ba Afrika Borwa mo nakong ye e boima.
Tšhomišompe ya mphiwafela wa bana ga e molaong
More Matshediso
Ge eba o tseba ka mphiwafela wa bana woo o amogelwago ke mohlokomedi wa gagwe gomme o šomišwa gampe, o na le maikarabelo a go bega taba yeo go ba South African Social Security Agency (SASSA).
Go ya le ka Seboleledi sa SASSA, Paseka Letsatsi, mphiwafela wa bana o lefelwa mohlokomedi wa gagwe, efela maikemišetšo a wona ke go hlokomela ngwana.
Gabjale mphiwafela ke R480 ka kgwedi, ngwana o tee.
Mphiwafela wa bana o tsebagaditšwe ke mmušo gore o fe thekgo ya mašeleng go bana bao ba dulago ka malapeng ao a ihlokelago.
“Ge tšhomišompe e se no begwa, dinyakišišo di a dirwa.
Ge dinyakišišo di ka humana gore tšhelete yeo e amogelwago ga e hole ngwana, SASSA e ka kgetha motho yo mongwe go amogela le go laola mphiwafela woo legatong la ngwana,” gwa realo Letsatsi.
O tlaleletša ka gore go bohlokwa gore mohlokomedi wa ngwana, e lego yena a hlokomelago ngwana tšatši ka tšatši, e be moamogelatšhelete yoo a ngwadišitšwego.
“Mo mabakeng ao e lego gore ngwana o tloga go mohlokomedi wa gagwe go ya go yo mongwe, mphiwafela o swanetše o latele ngwana mo a yago.
Mohlokomedi wa ma- thomo o letetšwe gore a begele ba SASSA gore ngwana ga a sa le ka tlase ga tlhokomelo ya gagwe, gomme mohlokomedi yo moswa o swanetše a tle a tlo dira dikgopelo tša go amogela mphiwafela,” Letsa- tsi a tlaleletša ka go realo.
Letsatsi o re batho bao ba tšwelago pele go amogela mphiwafela wa ngwana morago ga ge ngwana a se sa le ka tlase ga tlhokomelo ya bona, ba tla swanelwa ke go lefela morago tšhelete yeo ba e amogetšego e se ka semolao.
Ba ka ba ba yo sekišwa kgorong ya tsheko ge maikemišetšo a bona a go jabetša mmušo a ka netefatšwa.
Ditlamorago tše bjalo di ama gape le batho bao ba šomišago gampe mphiwafela wa go hlokomela batho bao ba hlokago go hlokomelwa – e lego mphiwafela woo o abjago ke SASSA go fana ka thekgo ya tšhelete go bana bao ba golofetšego kudu gomme ba hloka go hlokomelwa nako tšohle, mphiwafela wa bagolofadi goba wa batšofadi.
“Ge eba tšhelete e šomišwa go reka bjala, diokobatši goba go kempola sebakeng sa go hlokomela motho yoo a e golelwago, tshepedišo ya go swana le yeo e hlalositšwego, ya go bega taba yeo, e tla latelwa,” gwa realo Letsatsi
Ke mang a ka dirago dikgopelo tša mphiwafela wa bana?
Go ya ka Letsatsi, modudi yo mongwe le yo mongwe wa saruri ka Afrika Borwa, modudi yoo a filwego madulo a saruri goba mofaladi yoo a ngwadišitšwego gomme a hlokomela ngwana, e ka ba ngwana e le wa gagwe wa madi goba e se wa gagwe wa madi, a ka dira dikgopelo tša mphiwafela wa bana, gomme a ka dira seo ge feela a fihlelela dinyakwa tšeo di hlaloswago ka mo tlase:
• Ngwana le mohlokomedi ba swanetše ba dule ka Afrika Borwa saruri.
• Mohlokomedi o swanetše a be le me- ngwaga e 16 (ge e le ka malapeng ao a hlokometšwego ke ba-na) goba go feta.
• Ngwana o swanetše a be ka tlase ga mengwaga e 18.
• Moamogedi wa mphiwafela o swanetše a be mohlokomedi wa ngwa- na wa tšatši ka tšatši gomme ebile ngwana o swanetše a dule le yena.
• Moamogedi o swanetše a fihlelele dinyakwa tša magomo a letseno.
Ge eba mohlokomedi wa tšatši ka tšatši ga a nyala/nyalwa (ga sa ka a nyala/nyalwa, o hladile goba ke mohlolo/mohlologadi), letseno la gagwe ga se la swanela go feta R4 800 ka kgwedi.
Ge eba mohlokomedi wa tšatši ka tšatši o nyetše/nyetšwe, letseno la gagwe ge le kopana le la molekani wa gagwe ga a swanela go feta R9 600 ka kgwedi.
Letseno la molekani le tla lebelelwa ka mabakeng ka moka, go se na gore batho ba nyalane ka tlhakanelo ya dithoto goba aowa, ba ka tlase ga melao ya lenyalo ya Asia, ba ka lenyalong la bong botee goba le ge e ka ba modiradikgopelo mmogo le molekani wa gagwe ga se batswadi ba ngwana ba madi.
Go bega tšhomišompe ya mphiwafela, letšetša ba SASSA go 0800 60 10 11 (nomoro ya go se lefelwe).
Bafsa ba Afrika Borwa ke mothopo wa tlhohleletšo le kholofelo
vukuzenzele unnamed
Mantšu a Frantz Fanon a gore ‘moloko o mongwele o mongwe o swanetše go utolla nepo ya ona’ a tla ka monaganong wa ka nako ye nngwe le ye nngwe ge ke hwetša sebaka sa go boledišana le bafsa ba ma-Afrika Borwa.
Go sa kgathale gore ba dula kae ebile go sa kgathale gore ba dira eng, yo mongwe le yo mongwe o na le phišegelo ye kgolo ya go fetoša lefase.Le ge e le gore ka nnete ba nyaka go kaonafatša maphelo a bona, gape ba nyaka go ﬁ -hlelela setšhaba se sekaone le lefase le lekaone.
Ba ipona bjalo ka bahlankedi ba phetogo ya motheo.Ka historing ka moka bafsa ba bile ketapele go phetogo.
Mo mengwagasomeng ye mmalwa ye e fetilego, bafsa ba hlomile twantšho kgahlanong le tlhokego ya toka, go thoma ka dikgarurung tša baithuti tša 1968 ka Paris, go ﬁ hla go lesolo la twantšho ya dintwa ka Uni-ted States ka mengwageng ya bo 1960, go ﬁ hla go twantšho ya bokoloniale ka dinageng tše ntši tša Afrika le tša Ešia, go ﬁ hla go ntwa kgahlanong le kgethologanyo, go fihla go Megwanto kgahlanong le Mebušo ya maArapoMo nakong ye e sa tšwago go feta, bafsa ba bile ketapele ya lesolo la #BlackLivesMatter leo le hweditšego thekgo ya lefase ka bophara ka morago ga po-lao ya George Floyd ka United States.Mo dibekeng tše mmalwa tše di fetilego, balweladitokelo tša bathobaso lefaseng ka bophara ba be ba nyaka go tlošwa ga maswao ao a retago bošoro le dikgaruru tša bao ba bego ba gweba ka makgoba le bokolo-niale.Ka ditšhupetšong tšeo di bego di dirwa ka Yunibesithing ya Oxford mo nakong ye e sa tšwago go feta modiraditšhupetšo o be a swere polakata yeo e bego e ngwadilwe mantšu a ‘Rhodes must Fall’, e lego seo se bego se thekga seo se bego se dirwa ke baithuti ka nageng ya rena mo mengwageng ye mehlano ye e fetilego.Bafsa go ralala le lefase ba hweditše seo ba ka se lwelago mmogo.
Ba thuba dihlwadieme le maswao a semorafe, ba nyaka gore go tlošwe bokolo-niale ka gare ga mananeothuto, ebile ba ipiletša go dihlongwa gore di fediše semorafe le go fediša go se akaretše ba bangwe setšhabeng.Gomme ka fao, re ketekile segopotšo sa moloko wa 1976 ka la 16 Phupu 2020, re reta gape bafsa ba Afrika Borwa ya ka morago ga kgethologanyo, e lego ba phethagatši ba bohlo-kwa ba bohwa bjo bohlokwa bjo.
Nepo ya moloko wa 1976 e be e le go fediša seo se bego se bitšwa thuto ya bathobaso; ya bafsa ba lehono ke go iša pele protšeke ya poelanyo le phetošo ya bosetšhaba.Mo nakong ye e tlago go tla be go bolelwa ka ngwaga wo, gore ngwaga wa 2020 o bile mathomo a lebakanako le leswa la histori ya batho.Coronavirus ga se ya ba fela le seabe se segolo go maphelo le go iphedišeng ga batho, e fetošitše gape le toka ya setšhaba lefaseng ka bophara.Ka fao leuba le le hlasetšego batho ka gona e bile segopotšo sa kamagano ya batho le ya go se lekalekane kudu ga batho fao go lego gona gareng ga dinaga le ka gare ga dinaga.Leuba le le emetše sebaka sa go ‘beakanya leswa’ lefase leo le nago le bojato, go ikhola le go itirela e sego fela ga batho eupša ga ditšhaba ka moka.Bafsa ba re botša gore mai-tshwaro a bohlokwa a seriti, a go naganela ba bangwe le a kwelobohloko a swanetše go ba metheo ya setšhaba se seswa seo se tlago tšwelela, le gore ba ikemišeditše go ba dinkgwete tša lefase le le leswa le lekaone.Ka dipoledišanong tšeo ke bi-lego le tšona le bafsa ke boletše gore re se tsoge re nyaditše maatla a kgopolo ye itšego, ka gobane dikgopolo di kgona go fetoša lefase ebile di le fetošitše.
Dikgopolo di hlohleleditše kgatelopele ya batho gomme ke tšona di re kgontšhago go hloma tsela ye mpsha ka nakong ya ka morago ga coronavirus.Bafsa ba ba fetošitše dikgo-polo tša bona go ba kgato ye ba e tšeago.
Ga se ba dume-lela tlhokego ya methopo go ba šitiša.
Ba itlhometše sebaka ka Makaleng a mmalwa go thoma ka go la tirišo ya theknolotši ya maemo a godimo go ﬁ hla ka go tšwetše peleng go ya go ile ga tikologo.Bjale go feta le peleng re tla lebelela moya wa boitlhamelo le wa tšwetšopele ka mafolofolo wa bafsa ba rena gore ba tle ka ditharollo tšeo di ba holago, di holago ditšhaba le setšhaba go mathata a tlhokego ya mešomo.Re sa le gona fao, ke hlohla bafsa ba rena go hloma le go hlama mananeo ao a tlago re kgontšha go fihlelela dinepo tša rena tša tšwetšopele.Ka 1961, naga ya Cuba ye e lwelago ditokelo tša batho e rometše baithuti ba baithaopi ba bafsa dithabeng le metseng go ya go aga dikolo, go ruta go kgona go bala le go ngwala le go hlahla barutiši ba bafsa.
Lesolo le le sa bonwa bjalo ka lesolo la go ruta batho go bala le go ngwala leo le ilego la atlega kudu ka historing ya lehono.Bafsa ba rena ba swanetše go ba le masolo a go hlabolla setšhaba gomme ba swanetše go a eta pele.Go swana le ge ba lwetše tekatekano ka go thuto ya godi-ngwana, mafolofolo a magolo a bafsa ba rena a swanetše go šomišwa go lwantšha phi-hlelelo ye e lekalekanago ya tlhokomelo ya maphelo, go phetošo ya go ba beng ba naga le, se bohlokwa kudu, go lwela toka go tša bong.Go swana le maAfrika Borwa ka moka, ke tshwentšwe kudu ke tlhatlogo ya dipolao tša ma-kgarebe ka diatleng tša banna.
Tše ke ditiro tša bophoofolo tše di tšhošago tšeo go se nago le fao re di beilego gona ka setšhabeng sa rena.Lesolo la baagi leo le etilwego pele ke bafsa, go tliša temošo le keletšo ya sethaka ke ditlabelo tše bohlokwa ka masolong a rena a go fediša dikgaruru tša bong setšhabeng (GBV).
Go sa le bjale, re swanetše go maatlafatša tshepedišo ya rena ya toka, re netefatše gore badirabosenyi ba a golegwa, le gore maemo a peila le a parola ya bona a a maatlafatšwa le gore bao ba rometšwego kgolegong bophelo ka moka ba tšea bophe-lo bja bona ka moka ba le ka kgolegong.Le ge e le gore se se hloka kga-to ye e tšewago ke setšhaba ka bophara, ke ipiletša kudukudu go masogana go lwantšha GBV .
Ka ntle le ge re ka fediša ntwa ye e lebišitšwego go basadi ba Afrika Borwa, toro ya go ba le setšhaba se seswa e tla dula e le boima go ﬁ hlelelwa.Bao ba rena re bego re le karolo ya masolo a baithuti ka nakong ya kgethologanyo re fela re botšišwa gore re nagana eng ka ga bafsa ba lehono.
Go na le kgoketšo ya go boela morago kgale ‘nakong ya matšatšing a mafolofolo’ a dipolotiki tša baithuti le go lwela tokologo ga bafsa, yeo e ka se tsogego e bušeleditšwe.Eupša go swana le bafsa ba mengwaga ye e fetilego ba be ba hlaloša nepo ya bona, bafsa ba lehono le bona ba hlalošitše nepo ya bona.Bafsa ba Afrika Borwa ba ngwaga wa 2020 ba fihlelela kudu maemo a godimo ao a beilwego ke bafsa ba mengwa-ga ye e fetilego.
Ba na le kholofelo, ga ba tekateke ebile ba na le kgotlelelo, gantši le ge go na le maemo a boima kudu.Ke mothopo wa tlhohleletšo le kholofelo.
Ka ditiro tša bona, ba aga lefase leo le nago le toka kudu, leo le lekalekanyago batho, leo le tšwelago pele go ya go ile la go ba le khutšo.
Bafsa go ralala le lefase ba ipiletša go dihlongwa go emiša semorafe le go hlokiša dihlopha tše dingwe setšhabeng menyetla.
Mmušo o itokišetša go hlatloga kudu ga diphetetšo tša COVID-19
Allison Cooper
DITOKIŠETŠO TŠA KGONAGALO go oketšega ga batho bao ba fetetšwego ke COVID-19 di gare fao e lego gore mmušo le lekala la phraebete ba aga dipetlele tšeo di direlwago bolwetši bjo, ba reka ditlabelo tša boitšhireletšo bolwetšing le go netefatša gore Afrika Borwa e dira metšhene ya go thuša go hema.
Diphetetšo tša bolwetši bja coronavirus (CO-VID-19) ka Afrika Bo-rwa go emetšwe gore di tlo hlatloga mo dibekeng tše di tla-go gomme mmušo o šoma kudu go netefatša gore lefapha la tša maphelo le itokišitše.
“Re rekile ditlabelo tša boitšhire-letšo bolwetšing (PPE) go ralala le lefase ebile re thekga dikha-mphani tša ka mo nageng gore di di tšweletše mo,” gwa tiišetša Mopresdidente Cyril Ramaphosa.
“Re kaonafaditše mananeokgoparara ka dipetlele, ra hloma dipetlele tša lebakanyana le go hweletša balwetši ba COVID-19 mepete ye mentši,” a tlaleletša ka go realo.
Mathomong a Phupu, mepete ya dipetlele tša mmušo ye e fetago ye 27 000 e ile ya beelwa thoko go tla go thuša balwetši ba COVID-19 .
Ge di šetše di phethilwe, di-petlele tša go hlomelwa bolwetši bjo di tla ba le mepete ye 13 000.
Mafelo a go beela balwetši thoko le dipetlele tša go hlomelwa bolwetši bjoTona ya Mešomo ya Setšhaba le Mananeokgoparara Patricia de Lille o rile: Mafelo a 1 751 a kgethilwe bjalo ka mafelo ao a šišintšwego a go beela balwetši thoko, gomme ona a na le mepete ye e fetago ye 129 600 nageng ka bophara, ka dileteng ka moka tše 44 le ka mebasepaleng ya ditoropokgolo ye seswai.
Mafelo a 358 a kgethilwe ka Kapa Bodikela, gomme ona a na le mepete ye e fetago ye 27 500.
Mafelo a 395 a sekasekilwe ke Kgoro ya Mpahelo gomme ona a na le mepete ye 35 759.
Dipetlele tše 32 ka Kapa Bohlabela, tše 19 ka KwaZulu-Natal le tše 10 ka Mpumalanga di kgethi lwe g ore di mpshafatšwe le go lokišwa gore di tle di šomišwe bjalo ka dipetlele tše di tlogo thuša ka bolwetšing bjo.
Cape Town International Con-vention Centre (CTICC), yeo e šomišetšwago nakwana bjalo ka sepetlele se segolo go di feta ka moka seo se hlometšwego bolwetši bjo ka mo nageng, e na le mepete ye 862.
Se tho-mile go amogela balwetši bja sona ba mathomo ba 10 ka la 8 Phupu 2020.
Ka Leboa Bodikela, dihlopha di godiša dipetlele ka go aga mafelo a tlaleletšo.
Maemo a boitokišetšo ka GautengTonakgolo ya Gauteng David Makhura o boletše gore profense e: na le mepete ya dipetlele ye
8 301 ye e hwetšagalago, e hlwekišitše dipetlele tše di lego gona gomme ya di fetoša go ba mafelo a COVID-19 , gomme ya dira gore mepete ya tlwae-lo ye 555 le mepete ye 308 ya go hlokomela balwetši bao ba bakwago le badimo, e dirile di-wate tša sa ruri ka sepetleleng sa Kopanong, sa Jubilee, sa Chris Hani Baragwanath le sa George Mukhari, gomme ya tlaleletša ka mepete ye 800, gomme ya nete-faditša gore lefelo la ka Nasrec le na le mepete ye meswa ye 500.
Ka Mopitlo, Tonakgolo Makhura o amogetše dikabo tša mašeleng go tšwa go BMW le go Nissan go thuša go aga sepetlele seo se tla hlo-melwago bolwetši bjo ka Rosslyn, Tshwane.
Dipetlele tša go hlomelwa bolwetši bjo tša Kapa BohlabelaKa Kapa Bohlabela, sepetlele sa go hlomelwa bolwetši bjo seo se nago le mepete ye 1 000 se hlomilwe ka Lepatlelong la Nelson Mandela Bay.
Mapatlelo a mangwe le ona a šomišwa bjalo ka mafelo a go beela balwetši thoko le bjalo ka dipetlele tše di hlometšwego bolwetši bjo, go akaretšwa Lepatlelo la Cape Town le Lepatlelo la FNB.
Mmušo wa Jeremane le Volkswa-gen di fane ka R107 milione ya go aga sepetlele seo se tla hlomelwago bolwetši bjo ka Port Elizabeth.
Ge sepetlele se se lokile go amogela balwetši, se tla kgona go ba le mepete ye 4 000.
Metšhene ya go thuša go hema Afrika Borwa, ka thušo go tšwa go mebušo ye e fapafapanego, dikhamphani le ditheo, e kgonne go kgoboketša di-PPE tše ntši, dikabo tše dingwe tša kalafo le metšhene ya go thuša go hema.Motšhene wa go thuša go hema ke motšhene wo o thušago maswafo go šoma.
O šomišwa go balwetši bao ba nago le bothata bja go hema.
Balwetši bao ba nago le bolwetši bja corona-virus (COVID-19) ba swara bothata go hema.
Mmušo o tsebagaditše semmušo Protšeke ya Bosetšhaba ya Metšhene ya go thuša go hema ka Moranang, ka nepo ya go dira metšhene ya go thuša go hema ka mo nageng ka ge e hlokega lefaseng ka bophara.
Go holofelwa gore tšweletšo e tla thoma ka Phupu ebile mmušo o holofela gore metšhene ya go thuša go hema ye 20 000 e tla tšweletšwa mo dikgweding tše di tlago.Sekhwama sa Kwelobohloko se beetše thoko ditšhelete tša go reka metšhene ya go thuša go hema ye 200, yeo e tlago abelwa dipetlele go eya ka go hlokagala ga yona fao dipetlele.United States e abetše Afrika Bo-rwa metšhene ya go thuša go hema ye 1 000, gomme ye 20 e amogetšwe ke Tona ya Maphelo Zweli Mkhize ka Phupu.
E ile ya tsenywa ka Chris Hani Baragwanath Academic Hos-pital ka Soweto.
Kabo ye e latelago e tla thuša ka mafelong a ka Kapa Bodikela.
Ditlabelo tša boitšhireletšo bolwetšing go bašomi ba tlhokomelo ya mapheloYe nngwe ya dilo tše di tlago pele Sekhwameng sa Kwelobohloko ke go abela bašomi ba kalafo ba go swana le dingaka le baoki di-PPE.
Sekhwama se, seo se kgonnego go hwetša tšhelete ye e ka bago R2.61 pilione go fihla mo lebakeng le, se thušitše go reka di-PPE go tla go šomišwa ka lenaneong la maphelo a setšhaba ke bašomi ba maphelo bao ba etelago ditšhabeng mo dikgweding tše pedi.Le ge go le bjale, go sa na le tlhaele-lo ya di-PPE nageng ka bophara, go akaretšwa le ka Afrika Borwa.Dikhamphani tše di abilego di-PPE di akaretša Business for South Africa, Naspers, First National Bank, United Pharmaceutical Distributors, People’s Republic of China, Mokgatlo wa Ma-phelo wa Lefase (WHO), Ford Motor Company le Sekhwama sa Kwelobohloko.
Re ipiletša go bašomi ba tlhokomelo ya maphelo ka moka Bašomi ba bantši ba tlhokomelo ya maphelo ba tlo hlo-kega ge diphetetšo tša COVID-19 di oketšega gomme mmušo oipileditše go bašomi ba tlho-komelo ya maphelo bao ba sa šomego le dingaka go ikgokaga-nya le diprofense tša bona.
“Re lebiša boipiletšo go bašomi ba maphelo ba diprofešenale ka moka, le bao ba rotšego modiro, go itšweletša gore ba tle ba hwetše mošomo – le ge e ka ba lebaka le lekopana,” gwa bolela Tona Mkhize.Mmušo o rometše gape di-ngaka tše di tšwago Cuba tše 217 go ralala le naga.
Go holofelwa gore tšweletšo e tla thoma ka Phupu ebile mmušo o holofela gore metšhene ya go thuša go hema ye 20 000 e tla tšweletšwa mo dikgweding tše di tlago.
Sekhwama sa Kwelobohloko se beetše thoko dipetlele go eya ka go hlokagala ga yona fao dipetlele.
United States e abetše Afrika Bo United States e abetše Afrika Bo United Statesrwa metšhene ya go thuša go hema ye 1 000, gomme ye 20 e amogetšwe ke Tona ya Maphelo Zweli Mkhize ka Phupu.
E ile ya tsenywa ka Chris Hani Baragwanath Academic Hos ka Soweto.
Kabo ye e latelago e tla thuša ka mafelong a ka Kapa Ditlabelo tša boitšhireletšo bolwetšing go bašomi ba tlhokomelo ya mapheloYe nngwe ya dilo tše di tlago pele Sekhwameng sa Kwelobohloko ke go abela bašomi ba kalafo ba go swana le dingaka le baoki di-PPE.
R2.61 pilione go fihla mo lebakeng le, se thušitše go reka di-PPE go tla go šomišwa ka lenaneong la maphelo a setšhaba ke Le ge go le bjale, go sa na le tlhaelelo ya di-PPE nageng ka bophara, go akaretšwa le ka Afrika Borwa.
Dikhamphani tše di abilego diPPE di akaretša AfricaBank, United Pharmaceutical Distributors, People’s Republic of Chinaphelo wa Lefase (WHO), FMotor Companysa Kwelobohloko.
Re ipiletša go bašomi ba tlhokomelo ya maphelo ka mokaBašomi ba bantši ba tlhokomelo ya maphelo ba tlo hlokega ge diphetetšo tša di oketšega gomme mmušo oipileditše go bašomi ba tlhokomelo ya maphelo bao ba sa šomego le dingaka go ikgokaganya le diprofense tša bona.
“Re lebiša boipiletšo go bašomi ba maphelo ba diprofešenale ka moka, le bao ba rotšego modiro, go itšweletša gore ba tle ba hwetše mošomo – le ge e ka ba lebaka le lekopana,” gwa bolela Tona Mkhize.
Mmušo o rometše gape dingaka tše di tšwago Cuba tše 217 go ralala le naga.
“Re kaonafaditše mananeokgoparara ka dipetlele, ra hloma dipetlele tša lebakanyana le go hweletša balwetši ba COVID-19 mepete ye mentši.”
Mma yo a nago le bolwetše bja COVID-19
Silusapho Nyanda
INSAAF MOHAMMED o re go bohlokwa kudu go maAfrika Borwa, kudukudu bao ba nago le malwetši ao a iphihlilego, go rwala maikarabelo go maphelo a bona.
Batho bao ba nago le malwetši ao a iphi-hlilego – a go swa-na le asema, bolwetši bja madi a magolo, bolwetši bja dipshio bja go se fole le bolwetši bja swikiri – ba ka itemogela go fetelela ga maswao a bolwetši bja coronavirus (COVID-19), gomme ba ka hlokofala ka lebaka la kgatelelo yeo bolwetši bjo bo e tlišago mebeleng ya bona.
Ka mahlatse, ge setsebi sa malwetši a mešomong sa ka Cape Town le mma wa bana ba bararo Insaaf Mohammed (40) diteko di laetša gore o na le baerase ya COVID-19 ge a babja a na le asema, o ile a kgona go laola malwetši a ka bobedi gomme ga se a babja kudu.Mohammed o fetetšwe ke COVID-19 go tšwa go monna wa gagwe, yo a šomago ka laporathoring ya Sepetleleng sa Groote Schuur.
Morwa wa Mohammed yo a nago le mengwaga ye šupa le yena diteko di laeditše gore o na le baerase ye.Ka morago ga gore diteko di laetše gore o na le baerase ye, boraro bja bona ka moka ba ile ba ipeela thoko ka gae gore ba se kopane le batho ba bangwe.
“Re ile ra ipeela thoko ka phapošing ya rena ya go robalela, mola e le gore matswale yena – yo a nago le bolwetši bja swikiri le bolwetši bja madi a magolo ka mahlatse a se a fetelwa ke baerase ye – a ile a hlokomela bana ba rena ba babedi,” gwa bolela Mo-hammed.Go ya ka Kgoro ya Maph-elo ya Kapa Bodikela, batho bao ba nago le bolwetši bja madi a magolo, ba bolwetši bja swikiri le ba bolwetši bja dipshio bja go se fole ke bao ka tllwaelo ba tshenywago ke COVID-19.Go thoma ka la 25 Mop-itlo, batho bao ba nago le malwetši ao a latelago a go iphihla ba laeditše maswao a kotsi:
• Bolwetši bja madi a mago-lo, 58%• Bolwetši bja swikiri, 56%• Bolwetši bja dipshio bja go se fole, 17%• HIV , 16%• Asema goba bolwetši bja go hema bja go se fole, 15%• Bolwetši bja pelo, 11%• Mmele o mogolo, 13%• TB, 13%• Kankere, 2%• Malwetši a mangwe a go se fole, 16%.Mohammed o bolela gore letšhogo la gagwe le legolo e bile ge a hlakahlakana a palelwa ke go hema ka leb-aka la COVID-19.“Ke ile ka itemogela go lapa, go gohlola le go ngangega ga maswafo, fao go ilego gwa rarollwa ke pompi ya ka ya asema.
Maswao a ka ga se a mpefala go swana le a monna wa ka, yo a ilego a ba le dihla-bi mmeleng, a sellega, a ba le maswafo a go ngangega, go felelwa ke moya, disaenase tše di thibanego, sehuba se sekoto mafahleng a gagwe le go ﬁ ša ga mmele.
Morwa wa ka o bile le go ﬁ ša ga mmele matšatši a mararo, eupša o ile a fola ka pela kudu ge a se na go fenya maswao a gagwe,” a realo.Ba lapa la bo Mohammed ba ile ba obamela ditshe-pedišo ka moka tša pabalelo ya maphelo ka mošomong le ka gae, go efoga gore ba se ke ba fetelwa ke baerase.
“Ba lapa la ka ba be ba kwešiša, ba kgathala ebile ba na le thekgo, gomme ba re tlišetša dijo tša mantšiboa bošegong bjo bongwe le bjo bongwe, eupša ka dinako tše dingwe setšhaba sa geno se ka no se kgathale ka wena gomme tshenyo ye e bakwago ke kgašo ya setšhaba e a tšhoša,” gwa bolela Mohammed.Kgoro ya Maphelo ya Kapa Bodikela e bolela gore go dula o nwele meetse le go hlokomela tlelukhose ya gago ya ka mading le thempheretšha ya mmeleng go bohlokwa go laola CO-VID-19, kudukudu go balwetši bao ba nago le malwetši a go iphihla.Godimo ga fao, kgoro ye e eletša batho bao ba nago le malwetši a go iphihla:
• Go nwa dihlare ka maleba, go ya ka fao ba laetšwego ke mošomi wa tlhokomelo ya maphelo.
• Go hlapa diatla tša bona ka sesepa le meetse bonyane metsotswana ye 20, pele ga ge o ka kgoma dihlare.• Go se emiši go nwa dihlare ka ntle le ge mošomi wa tlhokomelo ya maphelo a go botša gore o emiše go di nwa ebile o se fane ka dihlare tšeo le motho yo mongwe.• Go leka go itšhidulla me-tsotso ye 30 ka letšatši.Kgoro e bolela gore batho bao ba nago le bolwetši bja swikiri ba na le sebaka se segolo sa go itemogela go hlakahlakana ga bolwetši ka lebaka la COVID-19, eupša kotsi ya go babja kudu e fasana ge e le gore bolwetši bja swikiri bja motho bo lao-lega gabotse.“Ka kakaretšo, batho bao ba nago le bolwetši bja swikiri go na le kgonagalo ye kgolo ya go itemogela maswao ao a mpefetšego kudu le go hlakahlakana ga bolwetši ge ba ka fetelwa ke baerase ye.
Ka ge batho bao ba nago le bolwetši bja swikiri ba le kotsing ye kgolo ya gore COVID-19 e ka mpefala, go tšwela pele go tlogela se-kgoba gareng ga batho go a šišinywa ge go kgonagala.
Go ba le mmele o mogolo le gona go kotsi gore COVID-19 e ka mpefala.
Go sesefala mmeleng, ge go kgonagala, ka fao go a šišinywa.”Go phela gabotse mmelengKa morago ga go dula a nnoši mo matšatšing a 14, Moha-mmed o ile a boela mošomong.
O bolela gore go fola go baerase ye go ile gwa fetoša ka fao a naganago ka gona le ka fao a bonago bophelo ka gona.“O bona bohlokwa bja ba lapa la gago le dilo tše nnyane bophelong.
Ke nyaka batho ka seemong sefe goba sefe sa mošomo go rwala maikara-belo go maphelo a bona le go ruta ba malapa a bona le bana ba bona, kudukudu ka gore mo lebakeng le bana ba boetše sekolong.
“Thuša ngwana wa gago go hwetša ditsela tša boithomelo tša go laetša lerato go bagwe-ra ba gagwe, ka ntle le go batamela le go kgoma batho ba bangwe.
Botša ba lapa la gago gore ba tloše ditwatši go bona pele ga ge ba tsena ka gae, tlogela dieta tša gago ka karatšheng ge o ka kgona, apo-la diaparo tša gago ka moka gomme o hlape mmele pele ga ge o dumediša ba lapa la gago gomme o hlokomele tša maphelo kudu gore o ba šireletše,” a realo.Kgoro e eletša batho bao ba nago le malwetši a go iphi-hla go ja dijo tša phepo, ba itšhidulle kgafetšakgafetša, ba laole kgatelelo ya bona ya monagano, ba obamele leano la bona la kalafo ya maphelo le go latela magato ka moka a thibelo ya malwetši.
vbolwetši bja madi a magolo ka mahlatse a se a fetelwa ke baerase ye – a ile a hlokomela bana ba rena ba babedi,” gwa bolela Mohammed.
a fola ka pela kudu ge a se na go fenya maswao a gagwe,” a realo.
Ba lapa la bo Mohammed ba ile ba obamela ditshepedišo ka moka tša pabalelo ya maphelo ka mošomong le ka gae, go efoga gore ba se ke ba fetelwa ke baerase.
“Ba lapa la ka ba be ba kwešiša, ba kgathala ebile ba na le thekgo, gomme ba re tlišetša dijo tša mantšiboa bošegong bjo bongwe le bjo bongwe, eupša ka dinako tše dingwe setšhaba sa geno se ka no Insaaf Mohammed, yo a nago le asema, o kgonne go fenya COVID-19
Ge e le gore o na le maswao afe goba afe a bolwetši, a go swana le go ﬁ ša ga mmele, go gohlola, goba go felelwa ke moya, ikgokaganye le mogala wa go se lefelwe wa COVID-19 mo go 0800 029 999 goba romela lentšu le ‘Hi’ go 0600 123 456
Operation Vulindlela e bula tsela ya kgolo
Vukuzenzele Unnamed
Ekonomi ya Afrika Borwa, go swana le ekonomi ye nngwe le ye nngwe, e ka se šome, goba gona go gola, ntle le diintasteri tša kgokagano tšeo di nago le mohola gape di šoma gabotse.
Diintasteri tše – tšeo di akaretšago mohlagase, meetse, dinamelwa le dikgokagano tša megala – ke metheo yeo e sepetšago ekonomi.
Mathata a meago mo dikarolong tše ke kgale a bolelwa gore ke wona a tlišago kgatelelo mo kgolong ya ekonomi ya Afrika Borwa.
Go hloka bokgoni le ditefo tša godimo tša ditirelo tša dikgokagano ke tšona mapheko a go sepetša kgwebo ka nageng.
Go šogana le go fenya ditlhohlo tše, re thomile Operation Vulindlela ka Diphalane 2020 bjalo ka lenaneo la Ofisi ya Mopresi dente le Kgoro ya Matlotlo a Setšhaba go potlakiša dikaonafatšo tša meago mo diintastering tše tša dikgokagano.
Le ge dikgoro le makala a mmušo tšeo di nago le maikarabelo di etile pele dikaonafatšo tše, Operation Vulindlela e lekola le go utolla ditlhohlo le mapheko.
Moo go hlokegago, e sepetša thekgo ya semmušo go dikgoro.
Pego ya kotara ya kgauswinyane e hlaloša tšwelopele yeo e dirilwego ke Operation Vulindlela le dikgoro tšeo di nago le mai karabelo a dikaonafatšo tše.
Go phatlalala le mmušo, nepo ya rena e go dikaonafatšo tšeo di lego bohlokwa gape di na le diphetogo; tšeo di fetošago ka moo ekonomi ya rena e šomago ka gona.
Se se akaretša go rekišwa ga mehuta ye e nyakegago kudu ya dikgokgagano tša megala le tša inthanete, yeo e diegišitšwego mengwaga ya go feta ye lesome gomme mafelelong e phethilwe ka Hlakola.
Go lokollwa ga mohuta wo moswa wa dikgokagano go tla kaonafatša kgokagano gomme wa dira gore ditheko tša phethišetšo ya data di ye fase.
Go thongwa ga Taolo ya Maemakepe a Setšhaba bjalo ka lekala la thoko la Transnet ngwaga wa go feta go diegišitšwe mengwaga ya go feta ye 15.
Se e be e le kgato ya mathomo yeo e hlokegago ya go kgontšha lekala la praebete go kgatha tema le go oketša bokgoni bja maemakepe.
Go tloga mola se se rerwago ka 2014, re bušitše gape le lenaneo la Lerothi le Letalalerata, Lerothi le Leta -lamorogo, Go hloka Lerothi la mathomo go kgonthiša go lekola gabotse ga meetse le boleng bja go šogana le meetse a ditšhila.
Tše e no ba mehlala ye mengwe yeo e re bontšhago gore, ka go nepiša maitapišo le šedi go palo ye nnyane ya dikaonafatšo tše bohlokwa, mmušo wo o bušago gabjale o kgonne go ba le tšwelopele.
Ka Operation Vulindlela , re kgonne gape le go šomiša mokgwa wa go nepiša le wa go tliša kaonafatša ka kakaretšo, mola ka go le lengwe re kgonthiša kgokagano ye kaone moo dikgoro le makala a mantši di kgathago tema.
Mohlala wo mokaone go feta ka moka wa se o ka go lekala la mohlagase moo go nago le dikaonafatšo tše mmalwa, tša go tsenelana tše bohlokwa gomme di šomiša mohlagase kudu.
Dipeelo tšeo re di fihleletšego di akaretša tša go kaonafatša go tšweletša dilaesense tše diswa tša diprotšeke tša tšweletšo ya mohlagase go dumelelwa go hlagiša mohlagase wo o sa fetego dimekawate tše 100, go dumelela diprotšeke tše go kgokagana go kriti le go rekišetša bareki mohla gase.
Re thomile Lenaneo la Go reka Mohlagase wa Go mpshafatšwa go Motšweletši wa Go ikema ka go bula dibaka tše diswa tša go iteka mahlatse mo kwalakwatšong ya dithentara.
Diphethogo go melawana ya ye e bolelago ka ditsela tše diswa tša tšweletšo ya mohlagase di thušitše mebasepala go ithekela mohlagase ditheong tša go ikema la mathomo.
Gomme diphethogo tša molao di tla dira gore go thongwe mmaraka ma mohlagase wa go se bitše tšhelete ye ntši, e thekgwa ke phatlalatšo ya Molao wo o Mpshafaditšwego wa Taolo ya Mohlagase le mošomo wo o thomilego go mpshafatša Pholisi ya Theko ya Mohlagase.
Tshepetšo ya go aroganya Eskom e thomile, gomme lekala le fihleletše nako ya mafelelo ya Manthole 2021 ye e bego e beetšwe go thoma Khamphani ya Tshepedišo ya Mohlagase.
Ka Manthole ngwaga wo re tshepa gore re tla phethagatša magato a go arogantšha legoro la tšweletšo ya mohlagase le la phatlalatšo ya mohlagase setšhabeng a Eskom go ba dikhamphani.
Pego ya kotara e bontšha dikatlego tše dingwe tše mmalwa tše bohlokwa, gammogo le dikarolo tšeo mošomo wa go tsenelela o thomilego.
Ka lekaleng la meetse, Operation Vulindlela e dutše e efa thekgo ya sennušo go Kgoro ya Meetse le Kelelatšhila go phethagatša leano la kaonafatšo mo go dumeleleng dilaesense tša tšhomišo ya meetse, ka maikemišetšo a go šogana le 80% ya dikgopelo ka moka mo matšatšing a 90.
Mošomo wa go thoma Mokgatlo wa Infrastraktšha ya Methopo ya Meetse ya Setšhaba le wona o thomile gomme o tla kgonthiša taolo ye botse ya methopo ya meetse ya setšhaba.
Mo lekaleng la dinamelwa, go hloka bokgoni mo maemakepe le diporong go amile gampe bokgoni bja rena bja go romela dithoto ka ntle.
Mošomo wa go thoma ditirišano le bašomi ba makala a praebete o thomile go beeletša go infrastraktšha ya maemakepe le go kaonafatša taolo ya maemakepe a dintlwana tša tšhipi mo maemakepeng a Durban le Ngqura.
Pegosemmušo ka ga Pholisi ya Ditimela tša Setšhaba, yeo e dumeletšwego ke Kabinete ka Hlakola, e bontšha maano a go mpshafatša infrastraktšha ya ditimela le go go šomiša diporo tša ditimela tša me rwalo.
Ditimela tša Merwalo tša Transnet di šetše di tho mile go dumelela baotledi ba ditimela tša praebete go šomiša diporo tša ditimela tša merwalo.
Lenaneo la e-Visa leo le šomago ka botlalo le thakgotšwe mo dinageng tše 14, go akaretšwa mebaraka ya rena ya boeti ye megolo.
Tshekatsheko ye e feletšego ya lenaneo la visa ya mošomo le lona le thomile go re kgontšha go goketša mabokgoni ao naga ya rena e a nyakagao.
Dikaonafatšo tše di kgonagetše ka lebaka la tirišano ye kaone go phatlalala le mmušo go lenaneo la mpshafatšo la go abelanwa.
Re ipiletša go dikgwebo le babeeletši go šomiša sebaka se sa diphetogo tšeo di thomilego gomme ba dire gore maikano le maikgafo a bona mo go dipeeletšo, le mo go hloleng mešomo, e be nnete.
Itšhireletše kgahlanong le COVID-19 pele marega a tsena
Allison Cooper
Ge palo ya diphetelo tša COVID-19 e oketšega ka Afrika Borwa pele ga lephotho la bohlano leo le akanywago le thoma le dikgwedi tša go tonya tša marega di batametše, mmušo o tšwela pele go hlohleletša batho gore ba hlabele moento kgahlanong le baerase gomme ba hlabele gape le moento wa tlaleletšo.
Go ya ka Tona ya Maphelo Ngaka Joe Phaahla, ka la 25 Moranang Afrika Borwa e begile koketšego ya 137% ya diphetelo tše diswa tša COVID-19, ge go bapetšwa le matšatši a šupa a go feta, palo ye ntši ya diphetelo e ka Gauteng, KwaZulu-Natal le Kapa Bodikela.
“COVID-19 e dula e le matšhošetši maphelong a rena gomme re ka se dumelele go fediša magato ka moka a tšhireletšo,” gwa realo Tona Phaahla.
“Re hlohleletša gape ka moka bao ba se ba hlwago ba hlabela gore ba hlabele.
Re sa le ka fase ga 50% ya batho ba bagolo bao ba hlabetšego moento wo tee gomme seo ga se leswao le lebotse.
Re hlohleletša bafsa gore ba hlabele.
Tšhireletšo ya tlhago e felelwa ke maatla ka morago ga nako ye e itšego gomme go fapana le moento, e ka se tsošološwe.
Re hlohleletša batho ka moka bao ba nago le maswanedi a go hlabela meento ya tlaleletšo go šomiša sebaka se pele marega a go tonya kudu a fihla,” a tlaleletša.
Kgoro ya Maphelo ya Kapa Bodikela e re tshedimošo ya gae le boditšhabatšhaba e bontšha gore go hlabela meento kgahlanong le COVID-19 ke tšhireletšo ye kaone go feta ka moka kgahlanong le baerase.
Se se bohlokwa kudu go batho bao mašole a mmele a bona a fokolago.
COVID-19 e sa tlo ba le rena nako ye telele.
Go e fenya, re swanetše go e tloša ka go kgonthiša gore batho ba bantši ka moo go kgonegago ba a hlabela gomme ba tšwela pele go hlabela meento ya bona ya tlaleletšo, gwa realo kgoro.
Lephotho la bohlano
Le ge diphethelo tša COVID-19 di oketšega gomme naga e letetše go ba ka gare ga lephotho la bohlano, ga se gwa hlwa go tsebega gore le tla ba šoro bokaakang.
“Seo se se a hlwago se tsebega ke gore boramahlale ba re botša gore lephotho le leswa le ka tla ka tsela ya mohuta wo moswa woo o bitšwago Pi, woo o ka fetelago ka lebelo gomme wa lwantšha meento ye e šetšego e hlabetšwe.
Eupša, ka nako ye, seo se kgonthišitšwego go ba se se ntši ke mehutana ya Omi-cron yeo e bitšwago B.4 le B.5,” gwa realo Phaahla.
Thibela phetelo
O ka thuša go thibela phetelo ya COVID-19 ka go kgonthiša:
• Gore meento ya COVID-19 (go akaretša meento ya tlaleletšo) e hlabetšwe ka moka.
• Gore ka gare ga meago go tsena moya.
• Go apara sešira molomo le dinko ge o le ka gare ga meago le mafelong ao go nago le batho ba bantši.
• Gore o hlabele moento wa mpshikela.
• Gore o tsebe gore o dira eng ge o na le maswao a mpshikela.
• Gore o hlape diatla tša gago o be o tšhele ka sanithaesa.
Boingwadišo bja bakgethi bo tla kgatlampana ka Hlakola 2018
More Matshedisoi
IEC ya Afrika Borwa e tsebagaditše mafele lo a beke ao e tla bago wona a mathomo a go ing wadišetša dikgetho gomme e hlohleleditše bakgethi bao ba nago le maswanedi a go kgetha nageng ka bophara go etela diteišene tša bona tša dikgetho go yo mpšhafatša tshedimošo ya bona lenaneong la bakgethi goba go yo ingwadišetša go kgetha.
Mohlankedimogolo wa Dikgetho ka go khomišene, Sy Mamabolo, o rile diteišene tša dikgetho ka moka tše 22 612 di tla bulwa mafele long a beke a la 10 le 11 Hlakola 2018 go tloga ka iri ya seswai mesong go fihla ka iri ya bohlano mathapama go nolofaletša bakgethi seemo gore ba kgone go mpšhafatša tshedimošo ya bona goba go ingwadiša.
Ge e ba o hudu-getše lefelong le lefsa mo rago ga go ingwadišetša go kge-tha, gona o swanetše o ingwadiše ka bofsa seleteng sa gago se sefsa sa dikgetho.
Badudi ba Afrika Borwa ba mengwaga ye 16 le go feta, gomme ba nale dipukwana goba dikarata tša boitsebišo tša semmušo, ba ka ingwadišetša go kgetha.
Ge o sa ingwadiše o ka se dumelelwe go kgetha ka 2019.
Bakgethi bao ba ingwadišitšego, bao tshedimošo ya diaterese tša bona e sego gona lenaneong la bakgethi, ba ka fana ka tshed-imošo yeo ge ba ingwadiša setišing sa bona sa dikgetho.
“Re nyaka gore bakgethi ba iponagatše le go šomiša seba-ka se,” gwa realo Mamabolo, “Khomišene ya Dikgetho le gabjale ga e na diaterese tša bakgethi bao ba ka bago 2.8 milione.
Re na gape le diaterese tše 3.5 milione tšeo di tšewago bjalo ka tšeo “di sa felelago” goba di “sa šuping thwii bo dulo bjo itšeng (tša kakaretšo).” Legoro la diaterese tša mohuta wo le hloka tshekatsheko go ya pele go bona ge eba go ka ba go na le dintlha tše dingwe tšeo di lego gona,” a tlaleletša ka go realo.
Khomišene e ikhweleditše diaterese e šomiša mekgwa ya go fapafapana yeo e akaretšago go lekola direkhoto, difaele le malotadingwalo go lekola le go swara diaterese tšeo di filwego ke bakgethi mo mengwageng ya go feta 20; go kgoboketša diaterese nakong ya dikgetho tša mebasepala tša 2016; le go dira mošomo wa go sepela le metse pele ga mafelelo a beke a boingwadišo bja dikgetho tša tlaleletšo.
Fao go lego maleba, bakgethi bao ba humanwego ba le dileteng tša dikgetho tšeo e sego tša bona maina a bona a šutišitšwe go ya le ka Karolo 12 (1) (d) ya Molao wa Dikgetho.
“Re amogetše le go šomiša, ka moo go kgonagalago, tshedimošo ya diaterese go tšwa methopong ye mengwe ya mmušo bjalo ka Dipalopalo tša Afrika Borwa, Kemedi ya Tšhireletšego ya Leago ya Afri-ka Borwa, Telkom, Poskantoro ya Afrika Borwa le Kgoro ya Merero ya Selegae,” a realo.
A re phološeng ditšhukudu tša rena
More Matshediso
tona ya Merero ya tša Tikologo, Edna Molewa, o lokolotše pego ya mathomo ya 2018 ya lemanoga la mmušo la taolo ya ditharollo tša lea nopeakanyo tše kopantšwe go go lwantšhana le go tsongwa ga ditšhukudu.
Pego yeo, yeo e akaretšago kotara ya mafelelo ya 2017, e bontšha tšwelopele go palo ya batho bao ba swerwego, dinya kišišo le dikotlo tšeo di atlegi lego tša batsomaditšhukudu le bafetišamanaka ka go khuta, gape le phokotšego ye nnyane palong ya ditšhukudu tšeo di bolailwego nageng ka bophara ka 2017 (1028) ge go bapetšwa le ka 2016 (1054).
Ka 2017 go amogilwe manaka a seswai Boemafofaneng bja Boditšhabatšhaba bja OR Tambo le go golegwa ga babe laelwa ba go gononelwa ka go tsoma ditšhukudu ba 502 le babelaelwa ba go gonone lwa ka go gweba ka manaka ba 16 gomme seo sa theoša palo ye go fihla go 518, elego phokotšego go tloga go 680 ka 2016.
“Ka maswabi, bahlankedi ba 21 go tšwa kgorong ya rena ba ile ba golegwa ka ditiragalo tša go amana le go tsongwa ga ditšhukudu ka 2017,” Tona Molewa a realo.Go fokotša go tsongwa ga ditšhukuduMmušo le badirišanimmogo ba ona ba hlomile magato a go fapafapana go fokotša go tsongwa ga ditšhukudu, go akaretšwa le mananeo a go leta malotadiphoofolong a bosetšhaba gape le go šomiša theknolotši yeo e tlogo fetola seemo.
Gare ga Pherekgong le Ma nthole 2017, ditšhukudu tše 504 di ile tša tsongwa go la Kruger National Park (KNP), e lego palo yeo e lego tlase ka 24% ge e bapetšwa le tše 662 ka 2016.
“Ka thušo ya maano a go lwantšhana le go tsongwa ga ditšhukudu ka KNP re bona phokotšego ya ditiragalo tša go tsoma ditšhukudu bolotadiphoofolong bjo, ka palo ya 2662 yeo e rekhotilwego ka 2017 ge go bapetšwa le 2883 ka 2016.
Se se emela phokotšego ka 7.6%,” Tona a netefaletša seo.
Le ge go le bjalo, palo ya ditšhukudu tšeo di ilego tša tsongwa ka KwaZulu-Natal, Kapa Leboa, Mpumalanga, Freistata le Leboa Bodikela e oketšegile.
Go amega ga ikonomiGo tsongwa ga ditšhukudu go sego molaong le go gweba ka diphoofolo tša naga go ama gampe tlhabollo ya ikonomi ya naga le tlholego ya mešomo, go balwa le tlhabollo ya ikonomi ya diphedi tša go fapafapana yeo e akaretšago le sektara ya tša boeti.
“Go lobja ga ye nngwe ya mehuta ya diphoofolo tša naga tša Afrika Borwa ya maemo a go hlomphega bjalo ka tšhukudu, yeo e lego ye nngwe ya “the Big Five” go ka ama gampe palo ya baeti bao ba etelago Afrika Borwa go tlo bona diphoofolo tša go bitšwa “the Big Five” e lego tšhukudu, tau, nare, lepogo le tlou,” Kgoro ya tša Tikologo ya realo ka pegong.
Go tsongwa ga ditšhukudu go tsebagaditšwe bjalo ka kotsi go tšhireletšego ka mo nageng, elego yeo e ka amago palo ya baeti bao ba etelago naga, gomme mmušo o tsebagaditše seo bjalo ka bosenyi bja bosetšhaba bjo bo tlago pele.
Ditiragalo tšeo di sego molaong tša go amana le go tsongwa ga ditšhukudu le go gweba ka manaka a tšona go hola fela sehlophana se sennyane sa basenyi.
“Mararankodi a a bosenyi a šomiša go raragana ga mo kgwa wo wa bosenyi go ikho la.
Ge dihlophana tša bosenyi di le gare di ikhola, bokgoni bja mmušo bja go netefatša tlhabollo ya ikonomi ya leago bo a senyega ka gobane dihlophana tša bosenyi tšeo di ipopilego mmogo le ditiragalo tša tšona di thoma go tsena le setšhabeng go kgabaganya naga,” kgoro ya netefaletša seo.
Go aga bophelo bjo bokaone
vukuzenzele unnamed
Go tšwa motsaneng wa KwaNongoma gola KwaZulu-Natal fao a goletšego gona ka go itshokolela, Silondiwe Magwaza wa mengwaga ye 23 o hlotše mapheko a mantši gore a fihlelele toro ya gagwe ya go ba molaodi wa tša kago.
Mananeokgoparara a go fokola ao Magwaza a gotšego a bona go potologa fao a bego a dula gona a mo file hlohleletšo ya go inyakela ditsela tše di-swa tša go kaonafatša setšhaba sa gabo.
Ga bjale ke yena wa mathomo ka lapeng la gabo wa go ikhweletša tikrii.
Magwaza o phethile dithuto tša gagwe tša mošomo wo wa tša kago go tšwa Yunibesithing ya Witwatersrand ka 2019, a ikhweletša tikrii ya mathomo ya dithuto tša kago.
“KwaNongoma e nale mana neokgoparara a go fokola kudu ebile kabo ya ona e bonagala e sepela ka go nanya kudu.
Ka go lebelela ditlhotlo ka moka tšeo toropo ya gešo e lebaganego le tšona, ke ile ka ba le hlohleletšo ya go dira se sengwe sa go amana le tša kago gore ke kgone go ba yo mongwe wa bao ba fetošago seemo sa bjale,” a realo.
Go hwetša lengwalo la gagwe la thuto go be go se bonolo.
Magwaza o bolela gore go be go le boima kudu gore a bee kgopolo ya gagwe dithutong ka baka la ge a be a dula a belaetšwa ke go hloka thekgo ya ditšhelete.
Ke moka a thušwa ke Kemedi ya The-kgo ya Mananeokgoparara a Mmasepala (MISA).
“Ke be ke dula ke gatelegile kudu mogopolong ka gobane ke gotše ga boima go tloga bonyenyaneng.
Tshokolo yaka e fedile ka 2018 ge ke be ke amogela pasari go tšwa MISA.
Se se nkhotše go phethagatša lengwalo la ka la tikrii ntle le gore ke gatelege mogopolong gape.
Dithuto tšaka ka moka di be di lefetšwe, nna ke be ke šaletšwe fela ke gore ke bee šedi yaka ka moka dithutong tšaka,” a realo.
Magwaza ke wo mongwe wa baithuti ba makgolokgolo bao ba fetago matsogong a MISA ka mananeo a ngwaga ka ngwaga a tlhabollo ya baswa.
Mananeo a a fana ka thušo ya tšhelete le ka thekgo ebile a thuša baithuti gore ba ikhwe letše dikgoba tša mešomo ge ba fihleletše maswanedi a mošomo dithutong tša bona.
“Ke be ke tloga ke emetše monyanya wa rena wa dikalogo.
E be e tlaba monyanya wo mogolo kudu ka ge ke be ke tla ba motho wa mathomo wa go aloga ka lapeng la gešo.
Ke sa ntše ke holofela gore re ka ba le letšatši la rena la go aloga, eupša go ka direga gore se se folotše go lebeletšwe leuba la coronavirus ,’’ a realo.
Intasteri ya tša kago e tletše kudu ka banna.
“Ka nako tše dingwe, basadi ba ikwa ba nyenyefaditšwe ka gobane bokgoni ba bona ba go tliša diphetogo bo fela bo belaelwa.
Ka nako tše dingwe mantšu a bona ga a theeletšwe.
“Gontše go le bjalo ke kgeth i-le taolo ya tša kago ka gobane ke dumela gore ke nale maatla a go fetoša intasteri ye le go e kaonafatša fao go nyakegago gona.
Ke bone basadi ba ba-ngwe intastering ye ba nyologela maemong a god imo ebile ba nale khuetšo.
Ke dumela gore le nna nka nyologela maemong a a godimo,’’ a realo.
Bjalo ka sealoga sa mathomo ka lapeng la gabo, Silondiwe Magwaza o leboga MISA.
Dipasari tša MISA di bapatšwa go www.misa.gov.za go tloga ka Lewedi, mo go Facebook @MISA, mo go Twitter @MISA_CoGTA le mo go Instagram @MISA_CoGTA.
Re gopola bašomedi ba rena ba tlhokomelo ya maphelo
vukuzenzele unnamed
Palo ya moragorago ya mahu a go hlolwa ke coronavirus e fetile 2 000.
Godimo go bao ba lobi-lego maphelo a bona ke bašo-medi ba tša maphelo, ditsebi tša go hloka bosodi mešomong ya bona bao ba hlokometšego bao ba lwalago, ebile e be e le bona ba thekgago le go homotša bao ba lego maokelong ba beetšwe thoko le ba malapa a bona.Gore banna le basadi bao ba rwelego mošomo wo o bohlo-kwa wa go kgethega magetleng a bona ke bona bao ba fetelwago ke bolwetši bjo le go hlokagala ke taba ye hlobaetšago kudu.
Ke bona batho ba matho mothomo ba go phenkgišana le leuba le.
Ba šoma ka tlase ga kgatelelo ye kgolo ebile ba swanela ke go dula ba tshwenyegile megopolong ka ge ba tseba gore ba kotsing ya go fetelwa ke baerase ye.
Ke bagale le bagalegadi ba ma-kgonthe ba phenkgišano ya rena kgahlanong le coronavi rus.
Re hlompha bagale ba ba maAfrika Borwa bao ba tloge-lago magae a bona, malapa a bona le baratwa ba bona gore ba tle mešomong tšatši ka tšatši ntle le go šitwa ba eya dikli-niking, maokelong le mafelong a mangwe a tša maphelo.
Gona fao ba fana ka tlhokomelo ya bongaka, thekgo ya tša tsamaišo le ditirelo tše dingwe go swana le go hlwekiša le go fepa batho ka dijo.
Ge ba le gare ba phethagatša mešomo ya bona ya bokgoni, le rena bjalo ka setšhaba ke mošomo wa rena go ba šireletša le ba malapa a bona.
Maphelo le polokego ya bona a swanetše go tla pele.
Re a ba hlompha le go ba thekga bjalo ka banna le ba-sadi bao ba laeditšego gore ba itokišeditše go bea maphelo a bona kotsing gore re tle re kgone go phela.
Gore ba kgone go dira mešo mo ya bona ye boimaima ba hloka thekgo le tšhireletšo ya rena ka kabo ya didirišwa tša tšhireletšo ya mmele (di-PPE).
Ka thekgo ya Sekhwama sa Naga le dineelano tša go tšwa go maAfrika Borwa a mantši o tee ka o tee, dikgwebong, dithe ong le mebušong ye mengwe, re ile ra kgona go rekela bašomi ba ba bogale di-PPE.
Fao go bilego le tlhaelelo ya di-PPE, maokelo a rena a hlaganela seemo seo ka ponyo ya leihlo go netefatša gore didirišwa tšeo di ba gona.Re tseba gore khumanego ya di-PPE ga se yona tlhotlo e le noši yeo bašomedi ba tša ma-phelo ba lebaganego le yona.
Go ralala naga ka bophara, dikli-niki le maokelo di lebagane le tlhaelelo ya bašomi.
Bothata bjo bo gare bo a hlaganelwa.
Go thekga mošomo wo bašo medi ba rena bao e lego ba mathomo ba go lwantšha bo-lwetši bjo ba o phethagatšago nageng ka bophara re romela Ditona le Batlatšatona seleteng se se nngwe le se se nngwe sa ka mo nageng go utolla di-tlhotlo tša fao go ya ka fao batho ba itemogelago tšona di-leteng tšeo le go šoma mmogo le makgotlataolo a profense a tša maphelo.
Re swanetše go šoma mmogo go šireletša maphelo a bohle e sego fela a bašomedi ba tša maphelo eupša a bašomedi ka moka.
Go šetše go bile le mošomo wa bothakga wo dirilwego ke diyunione go ruta maloko a tšona ka taolo ya go fetelwa ke bolwetši le thibelo gotee le tlhweko.
Tšona diyunione tše di thekga gape mošomo wa Kgoro ya Mešomo le ya Bašomi go swara ditekolo tša mafelo a mešomo go netefatša gore ditshepedišo tša maphelo le tša polokego di a hlongwa go bašomedi bao ba boelago mešomong.
Tše ntši tša diyunion e tša bašomi le tšona di fana ka tshe-dimošo ya coronavirus go maloko a tšona mola bengmešomo ba le gare ka masolo a temošo.
Ye nngwe ya dihlotlo tšeo di hlagetšego naga ya gaborena ke ka fao batho bao go hlatsetšwego gore ba nale coronavirus ba tlontlollwago ka gona.
Bjalo ka setšhaba, re nale maikarabelo a mohlakanelwa a go fediša go tlontlollwa ga batho bao ba fetetšwego ke coronavirus .
Go bile le dipego tše hlobaetšago tša ka fao batho ka noši ba hlomarwago go tšwa fao ba tšwago le batho setšhabeng bao ba ipelaetšago kgahlanong le balwetši ba coronavirus ge ba amogelwa maokelong le dikiliniking tša kgauswi le bona.
Se se swanetše go fela.
Go swana le ka fao re bilego ngatana ye tee go hlohleletša go amogelwa ga batho bao ba nago le HIV le go ema ka lentšu le tee go lwantšha hlaolo ya bona, re swanetše go laetša kwešišo, kgotlelelo, boleta, kwelano le kwelobohloko go bao ba fetetšwego ke baerase ye le ba malapa a bona.
Gothwe maitshwaro a a go tlontlollwa ga batho a hlohlele-tšwa ke poifo ya go fetelwa ke bolwetši le go hloka kwešišo.
Tsela ye kaonekaone ya go fenya poifo ya rena ya tlhago ya bolwetši bjo le ya go fetelwa ke go latela ditshepedišo tša hlweko tšeo di lego gona.
Poifo ya go fetelwa ke bolwetši go hlatsetšwe gore e gona ebile ke ya makgonthe.
Go le bjalo, re tseba seo re swanetšego go se dira go itšhireletša le go šireletša ba bangwe.
Re tseba gore baerasee ye e hlolwa ke eng le gore re ka dira eng go itšhireletša gore re se fetelwe.
Re tseba gabotse gore re swanetše go šielana sekgala, go ipeela thoko le batho ba bangwe ge re kopane le bao ba fetetšwego le go ihlagiša maokelong ge re nale dika tša bolwetši bjo.
Re swanetše go tšwelapele go hlahlwa ke dintlha tša mannete e sego mabarebare.
Nako yela ya gore mang le mang a bolele gore yena ga a tsebe motho yo a fetetšwego goba a amilwego ke coronavirus e fetile kgale.
Ka nako ye, go feta mehla yohle, bagwera ba rena, ba malapa, bašomimmogo le baagišane ba hloka kwelobohloko le thekgo ya rena.
Mo matšatšing, dibekeng le dikgwedi tše tlago, re tla fela re ikhwetša re hloka tshepho le go boifa ge re bona palo ya bao ba fetetšwego le bao ba hlokagalago e hlatloga.
Go ka direga gore seemo se gakale, eupša re nale bonnete bja gore go tla kaonafala.
Boramahlale ba rena le baeletši ba dingaka ba re boditše gore kelo ya diphetelo e tla hlatloga ge re batamela nhlorwaneng ya rena ya diphetelo.
Eupša nnete ke gore palo ye e tla theogela fase.
Re gopola bašomedi ba rena ba tša maphelo bao ba lobilego maphelo a bona ba hlokometše balwetši.
Ge re gopola mediro ya bona, a re netefatšeng gore rena le badudi ba gaborena re bolokegile ka go kgatha tema ya rena.
Re tla fenya baerase ye le go aga setšhaba ka leswa.
Re fetile mehleng ye boima ebile re fentše go yona.
A re tieng maatla le hlohleletšo ge re le gare re šoma mmogo go phološa maphelo.
Molemi wa moswa o amogela thekgo ya COVID-19
Silusapho Nyanda
MOLEMI yo a sa thomago tša temo wa kua Kapa Bohlabela ke yo mongwe wa bao ba holegilego go tšwa Sekhwameng sa Mmušo sa Kimollo ya Coronavirus.
Nomagcinandile Suduka wa mengwaga ye 27 o aga bohwa bja lapa la gabo le le-humo ka go beeletša temong.
Mong wa kgwebo ya 4 U and 4 Me Primary Cooperative kua motsaneng wa Mooiplaas o amogetše thušo go tšwa Sekhwameng sa Kimollo sa Coronavirus (COVID-19) sa Kgoro ya Temo, Mpshafatšo ya Naga le Tlhabollo ya Dinagamagae ka baka la polasa ya gagwe, ya mae gagwe, diruiwa le merogo.
Kgoro e fane ka dibaotšhara tša go bitša R1.2 bilione go balemi bao ba di hlokago.
Suduka o bolela gore di baotšhara di tla mo thuša go godiša lehlakore la kgwebo ya gagwe la go tšweletša mae.
“Ke amogetše dibaotšhara tše tharo tša go bitša R19 000.
Tšona ke baotšhara ya R12 000 go reka dikgo-go tša go bea mae tse 100, baotšhara ya R6 500 ya go reka dijo tša dikgogo le baotšhara ya R500 ya go reka meryana.”O thomile polasa ya gagwe ya go tšweletša dikgogo ka go fepa dikgogo tša gae tša lapa la gabo ka dijo tša go di thwathwadiša mae, tšeo di di kgontšhago gore di thwa-thwatše mae ntle le gore di namelane.
Dikgogo tša ga-gwe gabjale di tšweletša mae a 50 ka letšatši, gomme yena o wa rekiša beke ka beke.
Suduka, yo le yena a tsenetšego tša temo ka dipudi tše 73, dinku tše 25 le dikgomo tše 25 o thomile tša temo ka 2015 morago ga go ikhweletša Sethifikeithi sa N6 sa Taolo ya Mmušo go tšwa Kholetšeng ya Ikhala ya Thutatiro le ya Tlhahlo.
Morago ga go lemoga gore mešomo ga e kaalo, a tšea sephetho sa go tšea polasa yeo ka nako yeo e bego e dirišwa ke lapa la gabo go iphediša a e fetošetša go ba kgwebo ya go dira letseno.Suduka ge a bolela o re: “Re gotše re dira tša temo, ke moka morago ga go aloga ke tšeere sephetho sa go tsenela temo legatong la go inyakela mošomo.” Se se ile sa hlatsela go ba sephetho sa hlohleletšo, kudu ka ge a godišitše dipudi le dikgomo tša palo ya go bonagala.
Polasa ya Suduka ya di hektara tše tshela ka bogolo e tšweletša mafela, matapola, dierekise le dinawa.
Mafela a bjalwa dihektareng tše nne, matapola a bjalwa hektareng ye tee mola dierekisi le dinawa di bjalwa mo hektareng ya mafelelo.
Suduka o ithutile tše ntši go tšwa go COVID-19 , kuduku du ka gore thoto ye kaoneka one ke matsogo a gagwe le go šoma ga gagwe ka thata.
Nomagcinandile Suduka o fetošeditše polasa ya lapa la gabo ya go iphediša go ba kgwebo ye nnyane.
Ditirelo tša go ntšha mpa ka tsela yeo e bolokegilego le yeo e lego molaong ga di lefelwe
Allison Cooper
Ga go na le lebaka leo le kwagalago la gore basadi ba šomiše kliniki ya go ntšha mpa ka fao go sego molaong le ka fao go sego gwa bolokega ge e le gore ba nyaka go fediša boimana bja bona.
Se ke go ya ka Motlatšatona wa Maphelo Ngaka Sibongiseni Dhlomo, yo a hlalošago gore, ka moka, basadi ka moka ba na le tokelo ya go fediša boimana bja bona, ka ntle le tefo, ka sepetleleng sa mmušo goba ka kliniking mo dibekeng tša mathomo tša boimana tše 12.
“Go re kweša bohloko bjalo ka mmušo go bona batho ba rena ba tlogela ditirelo tše di bolokegilego le tša go se lefelwe, ka lebaka leo le tsebjago ke bona, gomme ba ya go šomiša tšhelete ya bona ya mafelelo yeo ba se nago le yona go lefa motho yo a tlogo bea maphelo a bona kotsing.
Ga go na lebaka leo le kwagalago la gore basadi ba phošolle boimana bjo ba sego ba bo beakanya ka go ntšha dimpa ka fao go sego molaong le ka fao go sego gwa bolokega ka gobane ka moka ga rena re dira diphošo.
Go ntšha dimpa ka fao go sego molaong ga se karabo,” gwa bolela Ngaka Dhlomo.
Kgoro ya Maphelo e na le mafelo a tša maphelo a setšhaba a 346 ao a abago ditirelo tša go ntšha dimpa ka fao go bolokegilego, a tlaleletša ka go realo.
Wona a ka Kapa Bohla bela (46), Foreisetata (16), Gauteng (25), KwaZuluNatal (56), Limpopo (54), Mpumalanga (27), Kapa Leboa (a tshela), Leboa Bodikela (26) le Kapa Bodikela (90).
Go hlakahlakana ka lebaka la go ntšha mpa fao go sego gwa bolokega
Molaodi wa Motšwaoswere wa Maphelo a Baimana, Bana le Basadi ka Kgorong ya Maphelo ya ka KwaZuluNatal, Phalanndwa Muthuphei, o bolela gore basadi ba ka itemogela go hlakahlakana ga seemo ka nakong ya ge ba ntšha mpa ka kliniking ya go ntšha dimpa ye e sego molaong.
“Go hlakahlakana gwa mathomo go ka iponagatšago ka pela go akaretša go tšwa madi kudu, go kgeiga ga molomo wa popelo, go senya ditho tša bosadi kudu le ga mpa, diphetetšo tša malwetši tša ka gare mpeng le go tsenwa ke mpholo mading.
“Go hlakahlakana go go ka iponagatšago ka morago ga lebaka le letelele, kotsi ya go palelwa ke go ima e ka oketšega mo basading bao, ba ka ba le boimana bja ka ntle ga popelo, go senyega ga mpa goba go belega pele ga nako goba ba hlokafala,” gwa bolela Muthuphei.
“Gape basadi ba ka itemogela go tšeaga maikutlo ka lebaka la go ntšha mpa fao go sego gwa bolokega, fao go sego molaong, fao go akaretšago kgatelelo ya mogopolo ya ka morago ga go hlagelwa ke mathata, kgatelelo ya monagano le mathata mabapi le go boledišana le batho.
“Go ntšha dimpa fao go sego gwa bolokega gape go ka feletša go tlišeditše basadi bao, bana, balelapa le badudi mathata a ditšhelete,” a tlaleletša bjalo.
Dikgetho tšeo di lego gona tša go ntšha mpa ka semolao
Muthuphei o bolela gore basadi bao ba nyakago go fediša boimana bja bona ba na le dikgetho tše di bolokegilego le tša go se lefelwe go dira se ka dikliniking tša setšhaba le ka dipetlele.
“Kgetho ya mekgwa ye e swanetše go hwetšagala, gomme ka moka ga yona e swanetše go dirwa ke ngaka ye e hlahlilwego le ye e nago le maitemogelo goba mooki wa phrofešenale,” a tlaleletša ka go realo.
Dikgetho tše, e ka ba tša go ntšha mpha ka kalafi goba ka karo, di ya ka gore boimana bja mosadi bo šetše bo fihlile kae.
Go ntšha mpa ka kalafi, fao go akaretšago go nwa diphilisi tše pedi go fediša boimana, go ka dirwa ge mpa ya moimana e sena sebaka se se sa fetego dibeke tše senyane.
“Ka morago ga fao molwetši o tla ntšha senamane sa lesea leo le sego la hlwa le belegwa ka gae e sego ka kliniking goba ka sepetlele,” gwa bolela Muthuphei.
Go ntšha dimpa ka karo go dirwa ke mooki yo a ngwadišitšwego (go dirwa ge mpa ya moimana e sena sebaka se se sa fetego dibeke tše 12) goba ke ngaka (go dirwa ge mpa ya moimana e na le sebaka sa go tloga go dibeke tše 12 go fihla go tše 20).
Go ya ka Molao wa Kgetho ya go Fediša Boimana wa bo 92 wa 1996 (Molao wa bo 92 wa 1996), ngaka e ka ntšha mpa ya moimana wo a nago le sebaka sa go thoma ka dibeke tše 13 go fihla go tše 20, ge e dumela gore, ka morago ga go boledišana le mosadi yo a imilego:
• Boimana bjo ge bo tlogelwa go tšwela pele bo tla gobatša mosadi yoo mmeleng goba monaganong.
• Go na le kotsi ye kgolo ya gore senamane sa lesea leo le sego la hlwa le belegwa se ka ba le bogole bjo bogolo bja mmeleng goba bja ka monaganong.
• Boimana bo bakilwe ke go katwa goba go robalana le motho wa ka gae.
• Boimana bjo bo tšwelago pele bo ka ama kudu maemo a mosadi a setšhabeng goba a ditšhelete.
Go ntšha mpa go ka dirwa gape le ge mpa e na le sebaka sa go feta dibeke tše 20 ge ngaka, ka morago ga go boledišana le mmelegiši yo a ngwadišitšwego, e dumela gore boimana bjo ge bo tlogelwa go tšwela pele bo tla tsenya bophelo bja mosadi kotsing, bja feletša ka go sebopego gabotse kudu ga senamane sa lesea seo se sego sa hlwa se belegwa goba gwa tšweletša kotsi ya kgobalo go senamane.
Go ya ka Molao wo, basadi ka moka, le ge e le gore ba sa le ka fase ga mengwaga ye 18, ba na le tokelo ya go fediša boimana.
Ga ba hloke tumelelo gotšwa batswading goba bahlokomeding ba bona.
Go ya ka Kgoro ya Maphelo ya Kapa Bodikela, ge e le gore o sa le ngwana, o tla eletšwa go boledišana le motho yo mogolo yo o ka mo tshepago le gore o tle le motho yo mogolo ge o etla go rena.
Le ge go le bjale, ga o gapeletšege go dira seo.
Maatlafatšo ya bathobaso ekonoming ke seo se nyakegago gore go be le kgolo ya ekonomi
Vukuzenzele Unnamed
Kgweding ya Moranang ngwageng wo, kgwebišano ye bohlokwa ya maatlafatšo ya bathobaso ekonoming ye e akaretšago mang le mang e phethilwe ka Kapa Bohlabela gomme yona e kaonafatša kudu go kgatha tema ga di kgwebo tša basadi ba bathobaso ka lekaleng la enetši.
Lefelo la makhura a diela a mantši leo le bego le sepetšwa ke BP Southern Africa ka East London le rekišeditšwe Wasaa, ye e lego khamphani ye e ikemego ya diphetro khemikhale.
Wasaa e rekile dithoto tša theminale ka moka tša go šutha le setseka sa 20% ya molokoloko wa diphaephe tša go tloga dikepeng go fihla ditheminaleng.
Ka pego ya 2020 ya Kho mišene ya Maatlafatšo ya Bathobaso Ekonoming ye e Akaretšago Mang le mang ye e laetšago bontši bja makala a ekonomi a hlaelela dinepišo tša ona tša gore basadi ba bathobaso ba be bengkgwebo, go reka mo ke khamphani ye e lego ya mosadi wa mothomoso ga theminale ya makhura a diela ke seo se sego sa direga mo nakong ye e fetilego.
Go tsenya letsogo go matsapa a rena a bosetšhaba a go phošolla tlhokego ya tekatekano le go netefatša gore go na le go kgatha tema go bohlokwa ka bontši bja badudi ba ka mo nageng ka ekonoming ya rena.
Mo nakong ye e sa tšwago go feta, ke tsebagaditše go thwalwa ga Lekgotlakeletšo le leswa la Maatlafatšo ya Bathobaso Ekonoming ye e Akaretšago Mang le mang, yeo e bopilwego ke mmušo, bašomi le batšeakarolo ba bangwe.
Le hlomilwe go tšwetša pele lesolo la phetošo ya ekonomi.
Lekgotla le le hlomilwe ka morago ga pego ya 2001 ye e ngwadilwego ke Khomišene ya BEE.
Pego ye e ngwadilwe ka morago ga dinyakišišo tšeo di tseneletšego mabapi le sebopego sa ekonomi sa Afrika Borwa, le gore go hlokega eng gore go fetošwe ekonomi, go godiša bontši bja bahlomi ba dikgwebo ba bathobaso, go netefatša gore go na le batho ba bantši ba bathobaso bao ba lego balaodi le bao ba lego beng ba dikgwebo, le go dira gore basadi ba be karolo ya ekonomi ka bophara.
Ngwageng wo o tlago, e tla ba e le mengwaga ye masomepedi go tloga mola Molao wa Maatlafatšo ya Bathobaso Ekonoming ye e Akaretšago Mang le mang (B-BBEE) – wo o hlomilwego ke lekgotla le – o fetišwago.
Boikgafo bja rena bja go tiiša le go maatlafatša maatlafatšo ya rena ya ekonomi ga e tekateke.
Se ke ka lebaka leo maatlafatšo ya bathobaso ekonoming e lego karolo ye bohlokwa ya peakanyoleswa ya ekonomi ya rena le go e tsošološa ka morago ga leuba la COVID-19.
Ye ke ye nngwe ya dine tefaletšoleswa tšeo ke di boditšego Lekgotla la Dikgwebo tša Bathobaso mathomong a kgwedi ye e fetilego, fao re ahlaahlilego seemo sa B-BBEE ka mo nageng, kgatelopele ye e dirilwego le seo re swanetšego go se dira re le mmogo ka nepo ya go aga go tšeo re di fihleletšego.
Le ge e le gore go bile le kgatelopele ye kgolo mo mengwageng ye masomepedi ye e fetilego, go bile le makala ao go ona go bilego le poelomorago.
Re boetše morago ge re etla go go oketša taolo ya dikgwebo ka bathobaso, go hlatloša tlhabollo ya bo kgoni, go maatlafatša tlhabollo ya dikgwebo le go katološa maemo a borekedi ka nepo ya go fa basadi ba bathobaso le bafsa dibaka.
Mmušo wa kgethologanyo o agile ekonomi yeo e hlakahlakanego ka boomo yeo e hlametšwego go hola bathobašweu.
Bontši bja MaAfrika Borwa ba ile ba beelwa thoko go ekonomi ya kakaretšo, fao bahlomi ba dikgwebo ba bathobaso ba ilego ba dumelelwa fela ka go diintasteri tše nnyane tša barekiši ka makheišeneng.
Mafelelong a kgethologanyo, beng ba dikgwebo tša bathobaso tšeo di ngwadišitšwego le JSE ba be ba le ka fase ga persente e tee.
Dipalopalo tše ga se tša kaonafala kudu mo mengwageng ye e fetilego ye 28.
Go sa le bjale, go bile le masolo a bohlokwa a ka lekaleng la phraebete le magato ao a dirilwego ke mmušo ka maikemišetšo a go nolofatša go kgatha tema kudu le ga bohlokwa ga bathobaso ka ekonoming.
Magareng ga ngwaga wa 2017 le wa 2020, dikgwebišano tše di nyakilego go ba tše 500 tša maatlafatšo ya bathobaso di ile tša romelwa gore di ngwadišwe le Khomišene ya B-BBEE.
Makala a bohlokwa a go swana le a boagi, meago, theknolotši ya tshedimošo le dikgokagano, boeti le dinamelwa, bengkgwebo ba bathobaso a fetile dipalo tšeo di bego di nepišitšwego.
Phetošo ya ekonomi le kgolo ya ekonomi di a sepelelana.
Go ka se be le e tee gwa hlokega ye nngwe.
Ka go tsenya phetošo ka go tshepedišo ya tlhomo ya diintasteri, re tšwetša pele mokgwa wa kgolo wo o akaretšago bohle wo o abe lanago, sebakeng sa go bea lehumo go batho ba itšego fela.
Kgoro ya Kgwebišano, Diintasteri le Diphenkgišano (dtic) e šetše morago nepo ye ka go diriša mananeo a mehutahuta.
A akaretša mana neo a thekgo a dikgwebo tša makheišeneng, tlhahlo ya go amana le diromelwantle ka Koporasetlhabollo ya Dii ntasteri (IDC) go dikgwebo tša bathobaso, tša basadi le bafsa, le ditekanyetšo tšeo di okeditšwego tša mananeo kgoparara go di-SMME ka Lefelong leo le Kgethegilego la tša Ekonom ka Tshwane.
Ka go diriša maanomagolo a ka mafapheng re hlohleletša go reka dithoto le ditirelo fao go holago dikgwebo tša bathobaso.
Go fa mohlala, barui ba dikgogo ba bathobaso ba 10 bao ba filwego dikonteraka ke dikhamphani tša go gweba ka nama ya kgogo le mae ba ile ba fiwa dibaka fao go ilego gwa beeletšwa R336 milione bjalo ka karolo ya leanokgolo la kgwebo ya dikgogo.
Mmušo o tsebagaditše gape lenaneo la dikgwebo tša bathobaso leo le tlago kgokaganya tšeo di romelago dijo, ditšweletšwa tša boentšeneere, dikarolo tša difatanaga, ditšweletšwa tša boikgabišo le makala a mangwe a ekonomi ao a romela dithoto dinageng tša ka ntle.
Bjalo ka karolo ya lesolo la go hloma moloko o moswa wa bahlomi ba dikgwebo, mo ngwageng wo o feti lego mmušo o dumeletše R2.5 pilione ka thekgong ye mpsha go bahlomi ba dii ntasteri ba bathobaso bao ba ka bago ba 180 ka mokgwa wa dikadimo go tšwa go IDC le Sekhwama sa Maatlafatšo sa Bosetšhaba (NEF) le dithušo tša ditšhelete go tšwa go setlamo sa diputseletšo sa dtic.
Mo mengwageng ye e tlago ye meraro R21 pilione ye nngwe e abilwe ke IDC, NEF le dihlongwa tše dingwe go thekga bahlomi ba diinta steri ba bathobaso.
Tšhelete ye nngwe ya tlaleletšo ya R25 pi lione le yona e abile go thekga dikhamphani tša bathobaso, tša basadi, tša bafsa le tša bašomi.
Go molaleng gore mošomo o mongwe o montši o sa swanetše go dirwa ka nepo ya go rarolla mathata a mantši ao dikgwebo tša bathobaso di itemogelago ona.
Se se akaretša go swara bothata go fihlelela tšhelete ya go thomiša kgwebo le ya go e katološa le go kgona ga diSMME go hwetša mebaraka ya go rekiša ditšweletšwa tša bona.
Dikgwebo tša bathobaso, kudukudu, di itemogela mathata ge di tsenela dikgwebišano tše kgolo.
Go fediša seemo sa tlhoke go ya tlhabollo ka go diriša maatlafatšo ya bathobaso ekonoming ga se fela selo se bohlokwa sa maitshwaro; gape go dira gore kgwebo e be selo se bohlokwa.
Go tšwela pele go beela thoko bontši bja bathobaso go ekonomi ya kakaretšo go šitiša kgolo ya ekonomi, gomme se mafelelong go ama dikgwebo ka moka.
Go katološa motheo wa bohlomi bja dikgwebo ka mo nageng go bohlokwa go kgolo.
Re abelane maikarabelo a go hlohleletša matsapa a go maatlafatša B-BBEE ka gobane go mabapi le go fediša tlho kego ya tekatekano.
Diekonomi tše di sa lekanego di tšweletša ditšhaba tše di sa lekalekanego, gomme ditšhaba tše di sa lekalekanego ga di gole le go atlega.
Ga se fela phošo, eupša gape ke seo se ka se tšwetšwego pele go ya go ile, gore di kgwebo di tšwele pele go ba le bolaodi le beng ba dikgwebo bao bontši bja bona e lego bathobašweu goba banna.
Ka go realo, ke, setšhaba sa Afrika Borwa seo e lego badiriši ba bohlokwa ba dithoto le ditirelo tša tšona.
Se se swanetše go laetšwa ka go farologanya go thwala bašomi le balaodi, ka go bengdi kgwebo le ka borekeding.
Maatlafatšo ya bathobaso ekonoming ye e akaretšago mang le mang e tla fihlelelwa fela ge go na le dilekane le boikgafo bja rena ka moka bja go tliša diphetogo.
Go thwalwa ga Lekgotla le leswa la B-BBEE go tla re thuša go katološa dinepo tša maatlafatšo ya bathobaso ekonoming ye e akaretšago mang le mang.
Ke ipiletša go dikgwebo, bašomi le diinta steri go šomišana le lekgotla ge le šoma mošomo wo o bohlokwa.
SANDF e lwantšhana le COVID-19
More Matshediso
Lebotho la Bosetšhaba la Sešole sa Afrika Bo rwa (SANDF) le gare le thuša go lwantšha leuba la Coronavirus (COVID-19) mo Gauteng, e lego profense ye gona bjale e nago le palo ya godimodimo ya lephoto la boraro la leuba le.
SANDF e thuša go dira diteko tša batho ka bontši, go ba lekola le go lota mehlala ya bao ba fetetšwego, ebile e thuša gape le ka matsogo maokelong.
Bašomedi ba Ditirelo tša Maphelo tša Sešole sa Afrika Borwa ba bileditšwe go tlo šoma ka mo profenseng gore ba thuše go imolla boima bjo bo rwelwego ke bašomedi ba tlhokomelo ya maphelo.
Sehlophatšhomo se sa Dingaka se rometšwe Sepetlele sa Thuto sa Chris Hani Baragwanath gola Johannesburg.
Ka ge profense ya Gau teng e nale le palo ya godimodimo ya diphetelo tša leuba la COVID-19 nakong ye ya le photo la boraro, sepetlele se se tsebagaditšwe bjalo ka bookelo bja maphelo ba profense ye ebile bo tlogeletšwe balwetši ba COVID-19.Pele ba thomiša ka mošomo, maloko a Sehlophatšhomo se sa Dingaka ba ile ba swanela ke go entelwa gore ba bolokege ge ba le gare ba kalokana le palo ye hlatlogetšego godimo ya di tshwaetšo le bao ba amogelwago ka bontši ka maokelong.
Molaodimogolo wa Sehlophatšhomo se sa Dingaka Mokholonele Fezeka Mabona, yo e lego mooki wa profeše nale, o boletše gore o swarišana mošomo wa ka bookelong le maloko a sehlopha se.
“Sehlopha se se bopša ke ditsebi tša tlhokomelo ya maphelo, go akaretšwa baoki, dingaka, badirišanimmogo ba tša maokelo le ditsebi tša polokego le tša maphelo mešo mong,” a realo.
Bontši ba baoki sehlo pheng se ba nale mangwalo a thuto ya tša booki mae mong a tikrii, ka magoro a go fapafapana a mešomo ya tša booki, go akaretšwa le tlhokomelo ya maphelo ya motheo.
“Ba bangwe ba baoki ba filwe tlhahlo ya go dira diopareišene.
Ka moka ga rena mo re thomile re šoma bjalo ka baoki ba pholo, baoki ba go belegiša, bahlahli le balaodi ba baoki ka sešoleng le ka dipetleleng tša mmušo,’’ a realo a tlaleletša seo a se boletšego.
Sehlopha se se arogantšwe ka dihlophatšhomo ebile se šoma mmogo le bašomedi ba ka sepetlele ka go šiedišana go ya ka dinako tša bona tša go theogela mošomong, le go ya ka nyakego ya bašomi bookelong bjo.
Ka motsotso wo, sehlopha se se gare ka go aba ditirelo tša tlhokomelo ya maphelo diwateng tše tshela tša bookelo.
“Palo ya bašomedi ba sepetlele se e fase kudu go ka kgona go swaragana le palo ya diphetelo ka motsotso wo.
Go bohlokwa kudu go rena gore re leke ka mo re ka kgonago ka gona go ba thuša gore ka moka ga rena re tle re kgone go efoga kgate-lelo ye tšwelago pele go imela peakanyo ya tlhokomelo ya maphelo,” a realo Mabona.
Polelong ya gagwe, o boletše gape le gore moya wa go šoma ka sehlopha magareng ga baoki ba go tšwa SANDF le ba sepetlele se sa mmušo o bile o mobotse kudu go fihla nakong ye.
Ka baka la tlhatlogo ya diphetelo tša COVID-19, go letetšwe gore sepetlele se se amogele mepete ye mentši ya balwetši, nepo e le go oketša mepete ye lego gona gabjale ya go lekana balwetši ba 96 gore balwetši ba bangwe ba bantši le bona ba hwetše mepete.
Mmušo o thekga dikgwebo le bašomi
vukuzenzele unnamed
Go thoma kgwebo le go e godiša go swana kudu le go godiša lapa.
E nyaka nako, bopelotelele, thekgo ka dinako tšohle le go e hlabolla ntle le go taboša go tloga ge e sa thoma go fihla ge e ikema ka boyona.
Go bengdikgwebo ba bantši, go bona kgwebo yeo o e godišitšego go tloga mathomong e goga ka kgara, goba e gapeletšega go phu hlama, ke lerumo pelong.
Go tloga mola go thomang leuba la COVID-19, ka madimabe ke sona seemo seo dikgwebo tše ntši, tše kgolo le tše nnyane, di le baganego le sona ebile seemo se ga se diragale fela ka mo na geng ya gaborena eupša se direga lefaseng ka bophara.
Leuba le, gotee le magato ao re ilego ra swanela ke go a latela go laola go phatlalala ga baerase ye a bile le ditlamorago tše mpe godimo ga dikgwebo.
Mo matsapeng a rena a go kalokana le leuba le, re ile ra diriša lemanoga la go ikala godimo ga tshedimošo le bo hlatse bjo kgobokeditšwego go bobedi pholisi le go phe thagatšwa ga yona, go sekegela diphatišišo tša saenthefiki, tsebo le mabokgoni a tša booki, le ditla morago tša lemanoga le mafapheng ka moka a setšhaba.
Re lekile ka fao re ka kgo nang go hlola tekatekano magareng ga go phološa ma phelo a batho le go šireletša mekgwa ya bona ya go iphediša.
Re lekile ka fao re ka kgo nang go fediša ditlamorago tša dikiletšo tša mesepelo ka go latelana go lebeletšwe mekgwa yeo batho ba iphedišago ka yona, go se dire bjalo re be re sena kgetho ge e se fela go ipea kotsing ya go welwa ke leuba le lengwe gape leo go ka kgona galago gore le be le šoro kudu ebago leuba la bohloki le la tlala kamoso.
Mo matšatšing a mathomo a ngwaga wa go feta, re tsebagaditše magato a go swana le Setlamo sa COVID-19 sa Nakwana sa Kimollo ya Bengmešong/Bašomedi (TERS), Setlamo sa COVID-19 sa Kgonthišišo ya Dikadimo le magato a go fapafa pana a go thekga dikgwebopotlana le go aba kimollo ya semee tseng le ya nakwana go bašo medi le bengdikgwebo bao ba tlaletšwego.
Godimo ga mo, Thušo ya Tšhelete ya Moswananoši ya Kimollo ya Masetlapelo a COVID-19 Setšhabeng le go dira gore dithušo tša tšhelete ya leago di atišwe nageng ka bophara e thušitše go hola bahloki ka o tee ka o tee le malapa.
Ka magato a re kgonne go bea ka fase ga taolo ditlamorago tše šoro tša leuba le, ra efoga go tswalelwa ga dikgwebo tše ntši le go loba mešomo ye mengwe ye mentši.
Ka magato a re bile le motheo wo tieletšego wa Leano la Kago-lefsa ya Ikonomi le go Boetšwa Sekeng ga yona leo le tsebaga ditšwego ka Diphalane ngwaga wa go feta.
Bjalo ka karolo ya leano le, re tsebagaditše Tsošološo ya Mešomo ka Mopresidente go fana ka letseno le thekgo ya mekgwa ya go iphediša go thuša dimi lione tša batho bao ba holegilego lenaneong le.Ka lona lenaneo le la tsošološo ya mešomo, baswa ba go feta 300 000 ba thwetšwe bjalo ka bathuši ba ka dikolong.
Balemi ba go iphediša ka temo ba go feta 100 000 ba ngwadišitšwe ka gare ga lenaneo la mathomothomo la go swana le le noši fao ba kgonang go fihlelela thekgo ya sethekniki.
Baswa ba go feta 30 000 ba filwe menyetla mafapheng a setšo, boihlamelo le dipapadi.
Baswa ba go ba le tsebo ba filwe me nyetla tlhabollong ya mananeo kgoparara, tlhokomelo ya ma phelo, pabalelo ya tikologo le mafapha a mangwe a mantši.
Go nale ditaetšo tšeo di holofetšago tša gore ikonomi ya rena e ya kaonafala, ka kgolo le ka hlolego ya mešomo mo mafapheng a mantši, go thoma ka bohlami, tša meepo go fihla ka temo.
Go le bjalo re tseba gabotse gore segolothata tabeng ye ke go se dudišege ga bašomedi le bengdikgwebo bao ba hlorišitšwego go se lekane le selo tekanong ya go feta ngwaga le seripa, ebile ba be ba thoma go ba le tshepho ya go bona maemo a bona a kaonafala ge ikonomi e be e bulwa ka go nanya.
Tlhatlogo ya go gola ka lebelo yeo e gakatšwago ke mohuta wo moswa wa baerase wa Delta e dirile gore go be maleba go hloma dikiletšo tše tiišeditšwego letsogo ka leemaema la batho, ka go bulwa ga dikgwebo tše itšego le ka di kgobokano tša batho setšhabeng, magareng ga tše dingwe.
Go be go se bonolo go tšea diphetho tše, ka ge go be go hlokometšwe ditlamorago tša tšona godimo ga mekgwa yeo batho ba iphedišago ka yona.
Go swana le ka fao re dirilego ka gona ge leuba le le thoma, re tsenetše dipoledišano le badirišani ba rena ka moka setšhabeng, dikgwebo, bašomi le mekgatlo ye lego setšha beng go bona gore ke magato a fe a go swarelela a ditšhelete ao re ka a tsebagatšago go thekga dikgwebo le batho ka noši tlalelong ye ba lego go yona ka nako ye.
Ditherišano tša Lekgotla la Bosetšhaba la Tlhabollo ya Ikonomi le Bašomi le dirile gore go fihlelelwe kwano ya gore magato ao a ka phethagalago gabonolo le a ditšhelete tša go swarelela tšeo di ka re tlišetšago kimollo ya ka pejana ke go oketša nako ya setlamo sa TERS sa CO VID-19 go mafapha ao a angwego ke dikiletšo tšeo di fetošitšwego tša Maemo a Bone.
Go thekga dikgwebo tšeo e lego gore dilaesense le diphemiti tša tšona tša go šoma di feletšwe ke nako magareng ga Hlakola 2020 le Phupu 2021, re oketša nako ya tšona ya go ba molaong go fihla ka la 31 Manthole 2022.
Godimo ga mo, dilaesense tše difsa tša dikgwebo goba diphemiti tšeo di lokolotšwego go thoma ka la 1 Mosegamanye le tšona di tlo ba molaong go fihla ka la 31 Manthole 2022, ebile go ka se lefišwe ditefišo dife goba dife tša dilaesense tšeo.
Mo ngwageng wa go feta, re be re šoma ka tsela ye swanago go šireletša bašomedi bao ba lego kotsing bao mešomo ya bona e lego kotsing, kudu kudu mafapheng ao a amegilego kudu go swana le bobapatši, dijo le dino le intasteri ya tšhipi.
Ka ditshepedišo tšeo di sepe tšwago ke Khomišene ya Poelano, Bonamodi le Ditherišano (CCMA), go phološitšwe mešomo ye ka bago 58 000.
Ka baka la ge leuba le le sa laetše gore le ka fela ka yona nako ye, dikgwebo le bašomi ba santše ba le kotsing.
Se se kgonagetše ka baka la dikwano tšeo di tsenetšwego le setšhaba tšeo di tšwelago pele go phethagala gore mmušo, dikgwebo le bašomi ba kgone go šoma mmogo go šire letša bašomi le dikgwebo kga hlanong le ditlamorago tša leuba le ikonoming ya naga.
Gabjale, seo se tlago pele ga tšohle ke go phološa maphelo, le go netefatša gore re fana ka thekgo ye maleba, ka mo re ka kgonang ka gona, go efoga gore dikgwebo tše dingwe di tswalelwe le go efoga go loba mešomo ye mengwe ye mentši.
Go swana le ka fao re dirilego ka setlamo sa TERS sa COVID-19, mmušo o ikgafetše go tšwelapele ka dipoledišano tša ona le dikgwebo le bašomi go hwetša ditharollo tšeo di ka re tshedišago dinako tše tše boima gore re phološe maphelo le go šireletša mekgwa ya batho ya go iphediša.
Kabo ya disele tša steme ke mokgwa wa go se be bohloko wa go thuša go boloka maphelo
Kgaogelo Letsebe
Mfundo Mxolisi Ngwenya (30) go tšwa Durban, KwaZulu-Natal ke yo mongwe wa bathobaso ba mmalwa bao ba abago disele tša steme ka nageng.
South African Bone Marrow Registry (SANMR) e bolela gore batho ba bantši bammala ba hloka go ngwadiša bjalo ka baabi ka gore molwetši o na le sebaka se sebotse sa go hwetša disele tša go lebana mo morafeng wa bona.
Go ya ka ofisi ya ngwadišo, go 78 000 ya batho bao ba ngwadišitšwego, ke fela 10% ya bathobaso, mola 9.9% e le Maindia gomme 67% ke bathobašweu.SABMR e bolela gore baabi ba bantši ba aba ka tshepetšo ye e bitšwago disele tša steme tša madi tša ka ntle.
E bolela gore disele tša steme tšeo di hwetšwago mo ditlhaleng tša marapo le tšona di hwetšwa mading a gago ao a elago.
Tshepedišo yeo e dirwago o se wa robatšwa bookelong, gape o sa dirwe karo e a dirwa go hwetša disele tše.
Madi a tšewa ka nalete mo letsogong le tee, a fetišwa motšheneng woo o kgoboketšago disele tša steme gomme a bušwa ka nalete ka letsogong la gago le lengwe.
Disele tša steme di bohlokwa go fodiša malwetši a madi a go swana le kankere ya madi, go palelwa ga marapo le go palelwa ke go šoma ga ditho tša mmele.
Ngwenya, molaodi wa dipapadi mo Yunibesithing ya Theknolotši ya Durban, o bolela gore o thomile go ithuta ka kabo ya disele tša steme ka 2012 ge SABMR e na le lesolo la temošo mo mabenkeleng a gae.
“Nako le nako ke be ke aba madi gomme nako le nako ke ikemišeditše go thuša, ka gona ke ile ka ya go aba.
Go be go le bonolo kudu ka gore ba no tšea sešupo ka ganong gomme ba re ke emele mogala.”Go dirwa diteko ka sešupo seo se tšerwego molo mong wa baabi gomme tshedimošo ya bona ya bolokwa gore ge go ka ba le molwetši yo a nago le tshedimošo ya diteko ya go swana le ya bona yo a hlokago disele tša steme go kgokaganwe le bona.
“Ngwaga wa go feta, ke amogetše mogala wa go ntsebiša gore ba hweditše motho yo disele tša ka di sepelelanago le tša gagwe.
Tshepetšo ya go aba ke ye telele gomme e na le diteko tše 13, go tloga go diteko tša go lekola mmele [go lekola ge motho a se na malwetši] go feletša ka tša go dira diteko tša madi.
Ke be ke swanela ke go ihlaba ka nalete ya gona letšatši le lengwe le le lengwe,” a realo.
Mošomo ka moka wa go abelana ka disele tša steme o tšea diiri tše tshela go ya go tše seswai.Go nyakega baabi ba bantšiNgwenya o re batho ba swa nela ke go lemošwa gore go abelana ka disele tša steme ga ba hloke go dirwa karo.
O bolela gore ka dinako tše dingwe, setšo ke sona se ganago, seo se thibelago batho go ba baabi.
SABMR e re e tla bolela le baetapele ba setšo le ba sedumedi go ba hlohleletša gore ba bolele le ditšhaba tša bona go aba disele tša steme.
Ofisi ye e re ge bathobaso ba bantši ba ka abelana ka disele tša steme, go ka bolokwa maphelo a batho ba bantši.
Ga go na seo se ka dirwago ka lebelo go lokiša taba ya go kgaotšwa ga mohlagase eupša go na le tšwelopele ye kgolo
vukuzenzele unnamed
Go motho yo mongwe le yo mongwe yo a dulago ka mo nageng, dibeke tša go feta tša go kgaotšwa ga mohla gase e bile tša ditšhitišo le ditlhohlo.
Go befelwa ga setšhaba ka kakaretšo go a kwešišega.
Ge Eskom e gapeletšega go kgaotša mohlagase go šireletša lenaneo la mohla gase la setšhaba, batho, malapa le dikgwebo ba swa nela ke go swara bothata bja go hloka mohlagase sebaka sa go fihla diiri tše nne ka nako ye tee.
Go kgaotšwa ga mohlagase ke tšhitišo ye kgolo.
Go na le ditlamorago tša go se kgahliše go karolo ye nngwe le ye nngwe ya setšhaba sa rena go tloga go thuto go ya go polokego ya setšhaba go ya go kabo ya ditirelo tša maphelo.
Dikgwebo tše di kgolo le tše dinnyane ka moka di lahlegelwa ke tšhelete gomme mathata a mohlagase a tšhošetša peeletšo le tsošološo ya ekonomi.
Ga go na tshepo ya gore maemo a tla fetoga goba gona go kaonafala gomme ga go bontšhe mathata a a tla fela.
Le ge go le bjalo, le nakong ya leswiswi la kgaotšo ya mohlagase go swanetše go ba le tharollo ya mathata a mohlagase.
Re na le tšwelopele mo phethagatšong ya magato a tlaleletšo ao ke a tsebišitšego ka Mosegamanye, le ge dipoelo di ka se kwagale goba gona go bonala ka bjako.
Ge re lebeletše phethagatšo ya go se laolege ya diteišene tša mohlagase tša Eskom, re ka se kgone go fediša kgaotšo ya mohlagase ka nako ye kopana.
Se ke nnete ya go se thabiše, yeo e bilego le histori ye telele.
Nepo ya rena mo nakong ya gonabjale ke go fokotša ditiragalo le mathata a kgaotšo ya mohlagase ka go šogana le go senyega ga diteišene tša mohlagase.
Ye ke tlhohlo ye kgolo go lebeletšwe palogare ya mengwaga ya ditiešene tša mohlagase, le gore nakong ya go feta tlhokomelo ye kgolo ga se ya dirwa mo dinakong tšeo seo se bego se hlokega.
Eskom e phethagatša magato ka bjako go kaonafatša tshepetšo ya mafelo a go fehla mohlagase, seo se lego bohlokwa go fihla diprotšeke tša go fehla mohlagase wo mofsa di phethagatšwa.
E šogana le ditaba tše bohlokwa tša kabo ya malahla, go akaretša go šoma le Transnet mo go sepetšeng malahla le go lekola gore malahla a sa le seemong sa wona sa go swana le ge a tloga meepong ya malahla go ya diteišeneng tša mohlagase.
Eskom e šogana gape le boleng bja go fokola bja malahla, moo gantši a dirago gore mafelo a go fehla mohlagase ka malahla a senyege.
Batho ba go ba le maitemogelo a go sepetša diteišene tša mohla gase ba kgopetšwe go boa go thuša ka tshepetšo ya mafelo a go fehla mohlagase, taolo le tlhahlo.
Go kgonthiša gore go dirwa ditokišo tše dikgolo ntle le titelego, dipoledišano di tšwela pele go fokotša dinyakwa tša diteng tša gae go dikarolwana tša tlaleletšo le go šomiša badiri ba didirišwa go di hlokomela.
Go šogana le hlaelelo ya mohlagase ka bjako, go tloga ka Mosegamanye Eskom e šomane le go hwetša mohla gase wa tšhoganetšo, gomme mo bekeng ya go feta e thakgotše mananeo a go reka mohlagase wa dimekawate (MW) tše 1 000 wa bokgoni bja tšhoganetšo go tšwa dikhamphaning tšeo di nago le mohlagase le go hwetša mohlagase wa ka ntle go dinaga tša baagišane.
Mmušo o lebeletše kudu mabokgoni, maitemogelo le bokgoni bja baetapele ba Eskom go kgonthiša gore khamphani e na le batho ba bokgoni go feta ka moka magatong ka moka a mo kgatlo.
Ditsenogare tše di tla thuša go fokotša bošoro le kgaotšo ya mohlagase kgafetšakgafetša ka ge re tliša mohlagase wo mofsa mo lenaneong la mohlagase nakong ya magareng go oketša kabo ya mohlagase.
Gonabjale, mmušo e saenne ditumelelano tša go reka mohlagase wa 420 MW le baabi ba maleba ba bararo ka fase ga Nako ya Maiteko a bo 5 a lenaneo la mohlagase wa go mpshafatšwa.
Go letetšwe gore diprotšeke tše tharo di tla kgokagana le lenaneo la mohlagase ka Diphalane 2024, gomme dipeakanyo di thomile tša go saena le baabi ba maleba ba 22 bao ba šetšego.
Bogolo bja tšweletšo ya mohlagase wo o rekwago go tšwa go Nako ya Maiteko a bo 6 e tla oketšega go tloga go 2 600 MW go fihla go 4 200 MW.
Komiti ya Mathata a Mohlagase wa Setšhaba yeo ke e thwetšego ka Mose gamanye e lebeletše molao le dipholisi tšeo di tla thomago lekala la mohlagase wa go šoma gabotse gape wa go rekega.
Re phatlaladitše gore setšhaba se swayeswaye dimpshafatšo tšeo di tlošago legato la laesense go diprotšeke tša tšweletšo tša praebete.
Se se tla bula tsela ya peeletšo go diprotšeke tša sekala sa mohola tše dikgolo, tšeo di tla oketšago ka lebelo bokgoni bja tšweletšo ye mpsha go lenaneo la mohla gase.
Tlhokego ya ditumelelo tša tikologo e beetšwe thoko go infrastraktšha ya phatlalatšo mo go ditsela tša peakanyo moo kotsi ya tikologo e lego fase.
Nako yeo e bego e šomišwa ya go kgopelela diprotšeke tša mohlagase ditumelelo tša go šomiša naga moo di ka agwago gona e fokotšegile kudu ka moka le ya ditumelelo tša go kgokaganya mohlagase wa diprojeke tša mohuta o mo lenaneong la mohlagase wa naga, ka moka le yona nako ya tshepetšo ya go ngwadiša go ba mohlagiši wa mohla gase mo lenaneong la Setheo sa Taolo ya Mohlagase wa Setšhaba.Mola re šoma go godiša kabo ya mohlagase, re swanetše go godiša maitapišo a go fokotša nya kego, kudu ka dinako tšeo mohlagase o šomago kudu.
Re swanetše go kopana bjalo ka badudi go fokotša kgatelelo ya lenaneo la mohlagase la setšhaba.
Se se ra gore go šomiša mohlagase ka tsheketšo, go swariša batho bao ba ikgogelago mohlagase le go lefela mohlagase woo re o šomišago.
Dikgwebo, malapa le dikgoro tša mmušo tšeo di kolotago Eskom di swanetše go lefa gore Eskom e kgone go hlokomela mananeo a yona ao a nyakegago gore mabone a dule a tuka.
Ge re tšwela pele go itemogela kgaotšo ya mohla gase, go na le kganyogo ya go lahlegelwa ke tshepo ya gore re tla tsoga re rarollotše bothata bjo.
Le ge go le bjalo, ge re lebelela ka godimo ga mathata a gonabjale, go na le maswao a nnete a tšwelopele le mabaka a go kwagala a go ba le tshepo.
Ge re šoma ka tšhoganetšo ye kgolo go lokiša mathata a ka bjako a lenaneo la mohla gase la go se tshepagale, re dutše re dira mošomo wa go tla ka tharollo ya go fediša mathata a mohlagse ka nageng.
Enwa meetse o efoge go hloka meetse mmeleng
Allison Cooper
Phišo ye šoro le go se nwe diela tše leka-nego go ka hlola go hloka meetse mmeleng le strouku sa phišo, le gona motho a ka hlokofala.
Goya ka Kgoro ya Maphelo ya Kapa Bodikela, phišo ya selemo e tsamaišana le kotsi ye kgolo ya go hloka meetse mmeleng, e lego tahlegelo ya meetse mmeleng.Go hloka meetse mmeleng gantši go hlolwa ke go se nwe diela tše lekanego go tšea le-gato la meetse ao a tšwilego mmeleng ka kodumela.
Go hloka meetse mmeleng go ka hlolwa gape ke bolwetši, bjo bo ka hlolago go hlatša le/goba letšhologo; le go tšwa kodumela ka baka la letadi.Tahlegelo ya diela mmeleng ga e diragale fela nakong ya ge motho a itšhidulla mmele ga boima, eupša e ka hlolwa gape ke go sepela, go šoma ka tšhengwaneng le go reila paesekela, kudukudu mae-mong a go fiša goba a monola.Ge o hloka meetse mme-leng, mmele wa gago o ka se šome ka tshwanelo.
Bana ba mengwaga ya ka fase ga ye mehlano, batšofadi le batho bao ba šomago ka ntle ga magae ba kotsing ya go hloka meetse mmeleng le strouku sa phišo (bolwetši ba go hlolwa ke ge mmele wa gago o fiša go feta tekano).Strouku sa phišo ke bolwetši bja tšhoganyetšo bjo bo hlokago ngaka.
Hwetša thušo ya bongaka ka yona nako yeo ge o bona efe goba efe ya dika tše:
• Go ikwa o gakanegile goba ge polelo ya gago e thoma go nanya le go se kwagale.• Go sellega le go hlatša.• Go hema ka pela o sokodišwa ke go buša moya.• Pelo e thoma go kiba ka lebelo.• Go opa ke hlogo ye bohlokwana.
Dika tša temošo ya go hloka meetse mmelengTše dingwe tša dika tša mathomo tša go hloka meetse mmeleng di akaretša:
• Go ikwa o swere ke lenyo-ra le modukologo.• Molomo wa go gomelela.• Molapo.• Mohlapologo wa mmala wa go fifala, wa go ba le lefetla.• Go se hlapologe gantši go swana le ka matšatši a mangwe.Gore o dule o nale meetse mmeleng le go efoga strouku sa phišo o swanetše gore:
• O nwe meetse a mantši go feta ka fao o wa nwago ka gona ge letšatši le fiša.• Itulele ka ngwakong goba fao go nago le meriti.• Apara lephephe la go phaphamala goba o šomiše amporela.• Dula o swere lebotlelo la meetse mo go wena o be o nwe meetse kgafetšakgafetša.• Khutša kgafetšakgafetša ge o le letšatšing ge o šoma ka ntle.
• Timola phišo ka go šomiša lebotlelo la meetse la go šašetša.
Masea le banaBatswadi le baledi ba swanetše go ba le šedi ye kgolo go bana le masea, ba netefatše gore ba nale meetse mebeleng.
Bommagobana bao ba nantšhago ba swanetše go nantšha masea a bona kgafetšakgafetša ge go fiša kudu.Bana ba dule ka dintlong goba ka fase ga meriti, ba apare diaparo tše bofefo le gore ba phumolwe ka lešela la go thapa go ba thuša go timola phišo.
Gopola go šomiša ditlolo tša go thibela go fišwa ke letšatši letlalong ge o le ka ntle.Ge bana ba mengwaga ya ka fase ga ye mehlano ba tšhologa, ba tšwelapele go hlatša ebile ba lapa, hwetša thušo ya bongaka ka yona nako yeo.
Hwetša thušo ya bongaka ka yona nako yeo ge lesea la gago le sa kgone go nyanya letswele goba le nale mahlo a go wela ka gare goba phogwana ya go wela ka gare mo hlogong.
Mo baneng, dika tše dingwe tša temošo ya go hloka meetse mmeleng di akaretša:
• Molomo wa go gomelela goba wa go mata.• Go ntšha dikeledi tše nnyane goba go hloka dikeledi ge ngwana a lla.• Go rota gannyane fela goba go se thapiše maleiri go swana le ka matšatši a mangwe.• Letlalo leo le fodilego la go gomelela.• Go tšwa diso.
• Boroko goba go dikologa.
Tsošološo ya ikonomi e ya holofetša mo Afrika Borwa
vukuzenzele unnamed
Mehlare ya metšakaranta e tagafetše ka matšoba go ralala motsemošate wa naga, ye ke taetšo ya go thoma ga selemo.
Morago ga sehla sa marega se se telele se boima, go thoma ga sehla se seswa go swanetše go re fa tshepho.
Nakong ya ge go tsebagatšwa Seemo sa Masetlapelo a Bosetšhaba ka Hlakola, nepo ya rena ye kgolo e be e le go laola go phatlalala ga bae rase ye go tlišetša badudi, setšhaba, bašomi le dikgwedi kimollo ya tšhoganyetšo.
Mo nakong ya dikgwedi tše seswai le ka thekgo ya bagwebišani ba rena ba leago, re phethagaditše magato a mmalwa ao a feletšego ka bo tlalo go fokotša ditlamorago tša leago le tša ikonomi tša leuba le.
Re okeditše kudu tšhireletšo ya leago ka bogolo bjo bo sa kago ba dirwa le gatee ka mo nageng.
Re magareng ga tše dingwe tša dinaga tše mmalwa fao tokelo ya go hwetša tšhireletšego ya leago e akareditšwego ka gare ga Molaotheo, ebile re a ikgantšha ka gore ka nako ya masetlapelo a a go šiiša, re laeditše ka magato a rena ka fao re kwanago le tokelo ye ka mekgwa ye mentši.
Godimo ga thušo ya tšhelete ya leago ye lego gona, yeo e fihlelelago batho ba go feta 17 milione kgwedi ka kgwe di, re hlatlošitše dithušo tša tšhelete ya Batšofadi, Bagolo fadi le ya Thekgo ya Bana.
Re phethagaditše Thušo ya Tšhelete ya Kimollo ya Leago ya Moswananoši ya COVID-19 , yeo e fihleletšego batho ba go fihla dimilione tše tshela.
Se se dirilwe mo nakong ya dibeke tše mmalwa morago ga go tsebagatšwa ga Seemo sa Masetlapelo a Bosetšhaba.
Bogolo ba mošomo wo o di rilwego bo ka se ke ba tšeelwa fase.
Gore peakanyo ye e kgone go šoma dikhomphuthareng, go bile le tšhomišanommogo ye nabilego magareng ga Setlamo sa Afrika Borwa sa Tšhireletšego ya Leago, Tirelo ya Metšhelo ya Afrika Borwa, Kgoro ya Merero ya Selegae le tše dingwe tše ntši.
Re hlomile peakanyo ya go šoma ka noši ya tshepedišo ya go dira dikgopelo le ya ditefo, ebile re kopantše mmogo dathapeisi tša go fapafapana, go akaretšwa le dathapeisi ya Retšistara ya Bosetšhaba ya Palo ya Batho le ya Sekhwama sa Inšorense ya bao ba Lahlegetšwego ke Mešomo (UIF).
Re hlomile mekgwa ye meswa ya go dira dikgopelo go swana le ka WhatsApp le ka USSD, ebile re hlomile dipeakanyo gotee le dipanka tše kgolo go kgontšha kgonthišišo ya tshedimošo ya diakhaonto tša dipanka.
Ye ke phenyo ye kgolo ka nakwana ye kopana.
Godimo ga magato ao re a tšeerego go šireletša le go thekga mekgwa ya batho ya go iphediša, re thekgile gape le dikgwebo tša go goga ka kgara.
Re fane ka thekgo ya kimollo go dikgwebo tše nnyane ka sebopego sa ki mollo ya sekoloto, thekgo ya tšhelete, go fegwa ga ditefo tša metšhelo le mekgwa ye mengwe.
Re phethagaditše Sekimo sa COVID-19 sa Kgonthišišo ya Dikadimo go kgontšha di kgwebo go fihlelela disenye gelo tša tšona tša mošomo nakong ye ya kiletšo ya mesepelo, ebile ka nako ye re lebeletše ka fao sekimo se se ka fihlelelago dikhamphani tše ntši tšeo di se hlokago.
Re fane ka tšhireletšo ya meputso go bašomedi le kimollo go bengdikgwebo ka Sekimo sa Nakwana sa Kimollo ya Bengmešomo seo se sepedišwago ke UIF.
Tše ka moka e be e le ma gato a go arabela thwi seemo sa tšhoganyetšo ebile e be e le a mohuta wa nakwana.
A mangwe a fihla mafelelong mola a mangwe a okeditšwe ka ge mmaraka wa bašomi o kaonafala.Magato ao re a phetha gaditšego a fihlile kgole go šireletša setšhaba sa gaborena kgahlanong le maima a COVID-19 .
Dithušo tša tšhelete tša tlaleletšo di thušitše go thibela diketekete tša batho gore ba se wele kgotlompong ya bohloki ba dijo.
Ge nkabe re saka ra tšea magato go šireletša mekgwa ya batho ya go iphediša le go hlakodiša dikgwebo, maemo a bophelo ba batho ba gaborena le maemo a dikgwebo tše ntši a ka be amegile gampe kudu.
Bjale re ka gare ga diphetogo tša go tloga seemong sa kimo llo go ya go sa kaonafalo.
Magato a tšhoganyetšo ao re a hlomilego a re beetše mothe o wa go tia wo ka ona re tla agang ikonomi ya gaborena ka leswa.
Ka baka la ge šedi ya rena gabjale e fetoga e lebišwa phethagatšong ya Leano la Tšošološo le Kagoleswa ya Ikonomi šedi ye kgolo ye tlago pele ga tšohle e tla ba go hlohleletša kgolo le go hlola mešomo.
Go bile le kgatelopele mafe long a mantši.
Re bona boikgafo bjo boswa ba thekgo ya ditšhelete bakeng sa tlhabollo ya mananeokgoparara morago ga ditherišano tša mohla kanelwa tša protšeke ya mananeokgoparara beke ya go feta.
Mananeo a mmalwa a tlholego ya mešomo ka fase ga Lenaneohlohleletšo la Mešomo la Mopresidente a thomilwe.
Re gatela pele ka mpshafatšo ya ikonomi mererong ye bjalo ka enetši le dikgokagano tša megala.
Maano a gare a fetošetšwa go ba magato ebile mai kgafo a thoma go bonagala mešomong le menyetleng ya mešomo.
Tšona dithulaganyo tše di bohlokwa kudu ka nako ye, kudukudu ka baka la ge sehla sa maikhutšo se batamela, gore re seke ra itshenyeletša ka mediro ya rena.
Go nyakega gore ka moka re ntšhe mahlo dinameng gore re thibele baerase ye.
Lephoto la bobedi la bolwetši ka bogolo bofe goba bofe le ka se bušetše fela diphenyo tšeo re di fihleletšego morago, le tla senya dikgatelopele tšeo di bonagetšego tša kaonafalo ya ikonomi, le go re bušetša morago go tloga sehleng sa se ruthwana go ya go sa marega.
Go efoga lephoto la bobedi la diphetelo tša COVID-19 , re swanetše go latela melao ya maphelo yeo e sa ntšego šoma.
Ge re šitwa ke go apara dimaseke dikopanong tša setšhaba, ge re eya ditiraga long tša go tlala ka batho, ga re bee fela maphelo a rena le a batho ba bangwe kotsing.
Re bea gape le kaonafalo ya ikonomi kotsing ye kgolo.
A re tšweleng pele go kgatha tema ya rena.
Magato a mabotse a go apara maseke, a go šielana sekgala le go hlapa matsogo kgafetšakgafetša a re thušitše go fenya ditlamorago tše šoro tša leuba le.
Ona magato a ka moka e sale mokgwa wa rena wo kaonekaone wa go itšhireletša.
A re gopoleng ka fao re ikunnego tše ntši ka gona go laola go phatlalala ga leuba le matšatšing a mathomo.
Le ge e le gore ditiragalo tše ntši tša leago le tša ikonomi di buletšwe, re swanetše go tšwelapele go latela magato ka moka a maphelo.
Se se tloga se le maleba kudu ge re nyaka go aga ikonomi ya gaborena ka leswa le go lebala ka masetlapelo a.
Bogaši bjo bo tiilego bo bohlokwa le go feta le peleng
vukuzenzele unnamed
Re dula ka nageng yeo e lego gore ga se fela bagaši ba di taba eupša le gape leloko lefe goba lefe la setšhaba leo le kgonago go tšweletša maikutlo a lona, dikgopo lo le gape go se kgotsofale ga gagwe ka tokologo ka ntle le go tšhoga gore o tla tšhošetšwa.
Re tšwa kgole go matšatši ao ditšhupetšo tšeo di bego di dirwa ke badiragatši di bego di fetolwa ka dikiletšo, fao go bega ditaba ka tsi nkelo ka bagaši go bego go tsenya bagaši kotsing ya go golegwa goba go tswalelwa ga dikgatišo tša bona.
Mo nakong ye e sa tšwago go feta, mokgatlo wa Babegi ba Ditaba bao ba Hlokago Mollwane o gatišitše Se ngwalwa sa Dipalopalo sa Tokologo ya Bogaši Lefaseng sa 2021, e lego seo se elago seemo sa bolokologi bja tša kgašo go ralala le lefase ka bophara.
Ka kakaretšo, go hweditšwe gore go bile le go theogela fase ga phihlelelo ya setšhaba go tshedimošo le koketšego ya mapheko go kakaretšo ya ditaba ka dinageng tše mmalwa.
Pego ye e boletše gore bogaši bja ditaba bo “thibetšwe ka botlaloi goba bo šitišwa kudu” ka dinageng tše 73 gomme bo “gateletšwe” ka go tše dingwe tše 59.
Seo se hlobago boroko ke gore tokologo ya bogaši e phuhlame ka fase ga seemo sa leuba la COVID-19 , fao e lego gore dikiletšo tša mehutahuta tšeo di hlomilwego di ilego tša bonala di šomišwa go thibela ditiragalo tša bogaši ka mafelong a mmalwa.
Ka mo go pego ya mora gorago, Afrika Borwa e bile maemong a bo 32 go dinaga tše 180.
Pego ye e hlaloša seemo sa tokologo ya bogaši ka Afrika Borwa bjalo ka bjo bo “tiišeleditšwego gomme bo le kotsing”.
E hlaloša gore le ge Mo laotheo wa Afrika Borwa o šireletša tokologo ebile re na le setlwaedi seo se tiilego sa bogaši bja dinyakišišo, mapheko a mmalwa a sa šitiša bagaši go dira mešomo ya bona.
Se se akaretša magato a semolao ao a tšewago kga hlanong le go tšea diswantšho Mafelong a Bohlokwa a Bosetšhaba goba go bega ka ga merero ye e amanago le bohlodi bja tšhireletšego ya mmušo.
Pego e lemoga gape gore go bile le tlhatlogo ya ditšhošetšo tša bagaši ba ditaba kudukudu ba basadi go kgašo ya setšhaba ka 2020.
Tšhošetšo ya mohuta woo ga e amogelege le gatee, ebile e tloga e le kotsi kudu ge e lebišwa go bagaši ba ditaba ba basadi gomme e fela e sepela mmogo le ditšhošetšo tša dikgaruru tša thobalano.
Ye ke taba ye e hlobago boroko kudu gomme e ka se dumelelwe.
Go sa le bjalo, re ikgantšha kudu go tseba gore re na le bogaši bja tokologo bjo bo tii lego bjo bo kgonago go bega ditaba ka ntle le letšhogo goba go ratwa ke bao ba lego maemong a bolaodi, bjo bo kgonago go gaša ditaba tšeo di gogilego šedi tša nakong ya rena, le go fa setšhaba tshedimošo ye e nepagetšego, ya go se tšeye lehlakore.
Ka nakong yeo re šomago mmogo go aga ekonomi ya rena le setšhaba sa rena ka kgabagareng ya seemo sa le uba la coronavirus , bogaši bjo bo tiilego bo sa le bohlokwa le go feta le peleng.
Bogaši bja ka Afrika Borwa bo ralokile tema ye bohlokwa go utolla tše ntši tšeo re di tsebago mabapi le bogolo bja mannete bja go gogwa ga mmušo ka nko ka batho bao ba itirelago ba nnoši, ba go ba le bomenetša gammogo le dikhamphani tša bona.
Ba kgonne go tšwetša pele bogaši bja bona bja ditaba le ge ba be ba tšhošetšwa, ba botšwa ditaba tša maaka le go hlaselwa.
Bomenetša ga se fela tlhohlo yeo re lebanego le yona bjalo ka naga.
Maphelo a ka me hla a maAfrika Borwa a sa amilwe ke bohloki, tlhokego ya tekatekano le tlhokego ya tlhabollo, kabo ya ditirelo ye e fokolago le tlhokego ya phihlelelo go menyetla.
Ge e le gore bogaši bo tla dula go phethagatša mai karabelo a bjona ka nnete go thekga temokrasi, bagaši ba rena ba ditaba ba swanetše go tšwela pele go bega ditaba tšeo di gogilego šedi ka ntle le letšhogo le go ratwa.
Kakaretšo ya bona ya ditaba ye e tšwelago pele e swanetše go akaretša di kgaruru tša bong, bosenyi ka ditšhabeng tša rena le bofokodi bja setšhabeng bja go swana le tšhomišobošaedi ya diokobatši.
Bogaši bja rena bo swanetše go fa ka tshedimošo ye e nepagetšego le yeo e sa tšeego lehlakore, ka go kgontšha setšhaba go tšea diphetho se na le tshedimošo, gore se fihlelele dibaka le go kaonafatša maphelo a sona.
Ba swanetše go tšwela pele go tšweletša bogaši bja ditaba bjo bo putlago ditaba tšeo di gogilego šedi le tšeo di lego ka mathomong a dikuranta eupša le bjo bo tsenyago le tsogo go hlabolleng ga batho.
Ba swanetše go bega bobedi ditaba tše botse le tše di sego tša loka, kgatelopele ye re bilego le yona le dtlhohlo tše re lebanego le tšona.
Seriti ke selo se bohlokwa go tšwetša pele botshephegi magareng ga bagaši ba ditaba le setšhaba.
Ge bagaši ba ditaba ba dumela go šomišwa goba gore dintlo tša bona tša bogaši di šomišwa go lwa dintwa tša dipolotiki goba go hwetša dintlha legatong la dikgahlego tša bona, seriti sa bona se theogela fase.
Ge bagaši ba ditaba ba phatlalatša ditaba tšeo di sego tša nepagala goba tšeo ba tsebago gore ke maaka, setšhaba se lahlegelwa ke tshepo go bona.
Ke kgahlegong ye kaone ya bohle bao ba ratago naga ye le go duma gore e atlege gore bogaši bo thekgwe, le gore bo se ke bja šitišwa mošomong wa bjona.
Bjalo ka setšhaba, a re tšweleng pele go šoma mmo go go šireletša tokologo ya bogaši bja ka nageng ya rena re na le maikemišetšo.
Bo hweditšwe gaboima gomme ka ntle le bjona, re ka se holo fele gore re tla atlega.
Go kgoga motšoko kudu go ka go bakela malwetši
Kgaogelo Letsebe
GO KETEKA keteka Letšatši la go Tlogela go Kgoga Motšoko la Lefase ka la 31 Mopitlo, Vuk’uzenzele e boledišana le motho yo a bego a kgoga motšoko kudu gomme bjale a o tlogetšego gore o kgonne bjang.
Katlego Makhanda go tšwa Moile tswane ka Leboa Bodikela o tseba gabotse kudu gore go boima bjang go tlogela go kgoga motšoko.
Go fihla ge a tlogela go kgoga motšoko mengwaga ye mene ye e fetilego, Makhanda, wa mengwaga ye 28, o be a kgoga disekerete tše 30 ka letšatši.
O thomile go kgoga ge a be a na le mengwaga ye 18 ka lebaka la mogofe wa dithaka.
“Ke be ke se na kgahlego ya go kgoga – go kgoga ga se gwa nkgoketša go fihla ge ke le ka go mphato wa marematlou fao sehlopha sa bašemane bao ke bego ke fela ke dula le bona ba thoma go ntshola gore nna ga se ka hlalefa ka ge ke sa kgoge.” Makhanda o thomile ka go kgoga sekerete se tee goba tše pedi ka letšatši, eupša se se ile sa oketšega ge nako e dutše e sepela.“Ka morago ga marema tlou, ke ile ka ya yunibesithi gomme ka ge moo e le ga mme ga a mpone, ke be ke nwa bjala kudu.
Se se ile sa oketša kelo ya ka ya go kgoga.” Ka 2017, Makhanda o ile a babja gomme o ile a romelwa sepetlele.
O ile a phekolwa gore o na le bolwetši bja swikiri bja type 2 gomme mo dibekeng tše ntši o be a se na maatla go ka tsoga mpeteng.
“Ngaka e be e tiišitše ge e be e mpolella gore bolwetši bja ka bo ka se fole ge nka tšwela pele go kgoga.
Gomme se se ile sa ntiiša matla a gore ke tšea sephetho sa go tlogela go kgoga sa ruri.”Ngaka Midah Maluleke go tšwa ka Mpumalanga o bolela gore go kgoga go kotsi go ditho tše dintši tša mmele.
“Malwetši a go swana le kankere, bolwetši bja pelo, seterouku, bolwetši bja ma swafo, bolwetši bja swikiri le bolwetši bja mafahla bja go thibela khemo bjo bo sa folego bo ka bakwa ke go kgoga.
“Dinyakišišo di laetša gore batho bao ba kgogago ba na le kgonagalo kudu ya 30% go fihla go 40% ya gore ba ka ba le bolwetši bja swikiri bja type 2 go feta bao ba sa kgogego.
Go kgoga gape go dira gore go be boima go alafa bolwetši bjo,” a realo.Dikeletšo mabapi le go tlogela go kgogaMokgatlo wa Kankere wa Afrika Borwa (CANSA) o fana ka dikeletšo tše di late lago ge e le gore o leka go tlogela go kgoga: Tšea sephetho mabapi le letšatšikgwedi leo o ka thomago go tlo gela go kgoga ka lona gomme o dire seo.
Lahla se sengwe le se sengwe seo se go gopotšago ka go kgoga.
0Se se akaretša mapaka na a disekerete, ditherei tša molora wa sekerete, dilaetara tša metšoko.
Enwa meetse a mantši – a tla thuša go ntšha nikhotine mmeleng wa gago.
Tsebiša ba lapa la gago le bagwera gore o leka go tlogela go kgoga gore ba kgone go go thekga.
O ka itemogela go dikologa, go opša ke hlogo goba go gohlola ge o šetše o tlogetše go kgoga.
Se se tlwaelegile gomme o tla ba kaone ka morago ga letšatši goba a mabedi gomme se se tla tloga mo matšatšing a sa fetego a 14.
Makhanda o bolela gore leeto la gagwe la go tlogela go kgoga ga se la ba bonolo, eupša o ikgafile go se kgoge motšoko.
“Kliniki ya kgauswi le mo ke dulago le bašomi ba yona ba mphile thekgo le tshedimošo ka ga bohlokwa bja go phela bophelo bja go se kgoge motšoko.
Matho mong, monkgo wa sekerete o be o nkgoketša, eupša mo lebakeng le ke o tlwaetše,” a tlaleletša ka go realo.
Elwa le bosenyi, esego batšwantle
Vukuzenzele Unnamed
Mengwaga e 25 ya go feta, Molaotheo wa rena wa demokrasi o ile wa thoma go šoma.
Ka go amogela Molaotheo wo, re tiišeleditše boikgafo bja rena setšhabeng seo se theilwego godimo ga mehola ya demokrasi, toka setšhabeng le ditokelo tša botho.
Re be gape re kgaogana ka botlalo le tša nako yeo e fetilego.
Tšona e be e le mokgwa wa go huetša batho maphelong woo o theilwego morafeng woo o iponagaditšego taolong ya mosepelo, go kgethela batho mešomo goya ka mehlobo ya bona, go hlopha batho goya ka mafelo ao ba tšwago go ona mmogo le tompase e mpe la go šiiša.
Ge bagolo ba rena ba be ba thala Lengwalo la Tumelelo la Tokologo (Freedom Charter) ka 1955, leo dikokwane tša lona di akareditšwego ka Molaotheong wa rena, gomme di bolela gore Afrika Borwa ke ya bohle bao ba dulago ka go yona, ba be ba lebeletše setšhaba seo se lokologilego go tšwa kgethollong go ya ka setšo, go se kwane ga mehlobo, semorafe le kgethollo ya bong.
Ka fao, go tloga go hlobaetša kudu ka fao ditiragalo tša gabjale tša go lwa le batšwantle ka dikarolong tša naga di re bušetšago morago nakong ya kgethollo.
Re bone batho ba emišwa mebileng ke badudi gomme ba gapeletšwa go laetša boitsebišo bja bona go tiišeletša maemo a bona a bofaladi.
Re bone ba bangwe ba baetapele ba dipolotiki ba ntšha mantšu a go se kgahliše mabapi le bafaladi e le ge ba šomiša dillo tša batho bošaedi gore ba gole ka sepolotiking.
Re bone megwanto e leba ka magaeng a batho gomme madulo a bona a hlaselwa e le ge go nyakwa bohlatse bja gore ba dira bosenyi.
Re bone batho ba hlaselwa, ba gobatšwa ebile ba bolawa ka baka la ka fao ba lebelelegago goba ba bolelago ka segalo se itšeng.
Wo ke mokgwa woo baeta pele ba mmušo wa kgethollo ba bego ba šoma ka wona.
Ba rile batho ba itšeng ba ka dula mafelong a itšeng feela, ba be le dikgwebo tše itšeng le gore ba šome mešomo efe.
Ka tlase ga mmušo wa kgethollo, bathobaso ba be ba bonwa bjalo ka bagononelwa le ge ba se ba dira selo, gomme ba be ba emišwa ditseleng ke maphodisa ge ba humanwa ba le mafelong ao a bego a hlathilwe go ba a bathobašweu feela.
Bathobaso ba be ba gapeletšwa go tšweletša tompase, gomme ge ba ka se dire bjalo ba be ba išwa kgolegong.
Re ka se dumelele bohlokatoka bjoo bo diragala gape.
Ditiragalo tša gabjale tša ka lekeišeneng la Diepsloot ka Gauteng e bile masetlapelo.
Nakong ya mafelelo a beke a matee, batho ba šupa ba ile ba bolawa, gomme seo sa tsoša megwanto.
Tobo ye ya ma phelo e mpe kudu, go swana le go bolawa ga MoAfrika wa borena wa go tšwa Zimbabwe yoo go ya ka dipego a bolailwego ke batho bao ba itšeelago molao matsogong.
Bosenyi ke bothata bjo bogolo ka mo nageng.
Bo ama ditšhaba ka moka gomme batho ba lapišitšwe ke go phela ka letšhogo la go tšhaba dikebekwa.
Go fapana le se se bolelwago ke dihlopha le batho bao ba lego kgahlanong le bafaladi, badirabosenyi ke bathobaso le bathobašweu, banna le basadi, batšwantle le badudi ba ka nageng.
Bosenyi, esego bafaladi, ke lona lenaba la rena leo re swanetšego go šoma mmogo go le fenya.
Re ka se kgone go fenya bosenyi ka go kgowa, ka dikgaruru, ka go tšhošetša le ka go itšeela molao matsogong, gomme tšeo ka moka re di lebišitše go batšwantle, kudu bao ba tšwago dinageng tša Afrika.
Re a kwešiša gore ditšhaba tše dintšhi di nolegile mooko ka baka la, go ya ka dipego, go palelwa ga maphodisa go lwa le basenyi.
Gareng ga magato ao re a tšeago a go oketša maatla a maphodisa, re thwetše maphodisa a tlaleletšo a 12 000.
Re hlama leboelela diforamo tša maphodisa a setšhaba go phatlalala le naga.
Diforamo tše di kopantšha ditšhaba le baemedi ba maphodisa gore ba šome mmogo go kaonafatša polokego ya setšhaba le go netefatša gore maphodisa a dira mošomo wa ona.
Le ge re matlafatša ntwa ya rena kgahlanong le bosenyi, ga go na le selo se tee seo se fago batho tumelelo ya gore ba itšeele molao matsogong.
Ka nako e tee, re lemoga gore go falalela ka nageng e se ka semolao go bea tšhireletšego, boematia le tšwelopele ya ikonomi ya Afrika Borwa kotsing.
Bofaladi bjoo bo sego molaong bo ama kabo ya ditirelo gomme bo oketša boima ditirelong tša motheo tše bjalo ka tlhokomelo ya tša maphelo le thuto.
Go no swana le naga efe goba efe yeo e ikemetšego, re na le tokelo ya go phethagatša melao le magato ao a tlo netefatšago gore mellwane ya go tsena ka nageng e sa na le seriti, re šireletše ditokelo tša MaAfrika Borwa le go tiišeletša gore mang goba mang yo a lego ka mo nageng o na le tokelo ya go ba mo.
Go laola bofaladi ke maikarabelo a mmušo.
Ga go na modudi wa ka mo nageng yoo a swanetšego go itšeela maikarabelo a taolo ya bofaladi goba a phethagatšo ya molao ka go gapeletša batšwantle go tšweletša ditokomane tša bona tša boitsebišo.
Ka tlase ga Karolo 41 ya Molao wa Bofaladi, ke feela leloko la sephodisa goba mohlankedi wa tša bofaladi bao ba ka kgopelago motho go netefatša ge eba ke modudi wa ka mo nageng ka tlhago, ke modudi wa go ya go ile go ya le ka mangwalo, goba ke motšwantle.
Ge bahlankedi ba ba ka dumela, ka mabaka ao a kwagalago, gore motho yo a itšeng o ka mo nageng e se ka semolao, ba ka swara motho yoo ge dinyakišišo tša mabapi le maemo a gagwe di dirwa.
Ge ba dira bjalo, ba phethagatšo ya molao ba swanetše ba hlomphe ditokelo le seriti sa motho yoo.
Phethagatšo ya melao ya bofaladi ke selo se bohlokwahlokwa go mmušo.
Re šoma go netefatša gore digongwana tšeo di tshelago melao ya bofaladi, tšeo di šomišanago le bahlankedi bao ba dirago bomenetša, ba lebana le letsogo la molao.
Go no swana le dikgwebo ka moka, dikgwebo tšeo e lego tša batšwantle di swanetše di obamele melao ya maleba, go balwa le melawana ya tša maphelo le polokego, di be le ditumelelo le dilaesense ka moka tšeo di nyakegago, di be di lefele makgetho ka moo go hlokegago.
Re demokrasi yeo e theilwego tatelong ya molao.
Ditiro tša go tšwa tseleng tšeo di lebišitšwego go batšwantle, e ka ba e le bao ba lego molaong goba ba se molaong, di ka se kgotlelelwe.
Lehono pefelo ya rena e ka no lebišwa go bafaladi go tšwa Zimbabwe, Mozambique, Nigeria goba Pakistan.
Gosasa pefelo ye re tlo e lebiša go magagaborena.
A re beeng šedi ya rena twantšhong ya bosenyi, go sa kgathale gore bo dirwa ke mang.
Kimollo ya KZN le Kapa Bohla bela masetlapelong a mafula
Allison Cooper
Mmušo o tla thuša badudi ba KwaZulu-Natal (KZN) le ba Kapa Bohlabela go aga maphelo le magae a bona leswa morago ga mafula ao a tlogetšego masetlapelo a mahu le tshenyo ka diprofe nseng tše tše pedi.
Mopresidente Cyril Rama phosa o boletše gore Kgoro ya Matlotlo a Bosetšhaba e tla ntšha tšhelete yeo e tlo thušago go imolla bao ba amilwego ke mafula.
“Tona ya Ditšhelete o rile tšhelete ya go lekana R1 bilione e gona,” Mopre sidente a realo.
Mopresidente Ramaphosa o tla ikopanya le Palamente go hwetša didirišwa tša tlaleletšo.
Mmušo o šoma le ba Sekhwama sa go Thekga Naga, lekala la poraebete, le mekgatlo yeo e sego ya mmušo mmogo le ya setšhaba go thekga batšwasehlabelo.
Ba Sekhwama sa go Thekga Naga ba tla bula akhaonte ya panka ya ka thoko ya masetlapelo a mafula yeo baabi ba ka Afrika Borwa le ba ka dinageng dišele ba ka tsenyago dineelo tša bona go yona maitekeleng a go fana ka kimollo.
Mmušo o tla aba gape le diboutšhara go thuša malapa go aga leswa dintlo tšeo di sentšwego, Mopresidente a realo.
“Tekolo yeo e tseneletšego ya tshenyegelo go ikonomi, yeo e hlotšwego ke mafula, e sa tlo dirwa, efela go hlakile gore go tlo bitša dibilione tša diranta go tsošološa mananeokgoparara le tobo ya ditšweletšwa.” O tlaleleditše ka gore tšhelete yeo e beetšwego ka thoko go thuša batšwasehlabelo ba mafula e swanetše e fihle go bao ba e hlokago kudu.
“Go tlo ba bohlokwa kudu, ge re dira mošomo wo, gore didirišwa ka moka tšeo re di kgoboketšago di šomišetšwe morero woo di o beetšwego le gore di fihlelele baamogedi bao di beetšwego bona.
Ga go tlo ba le sebaka sa bomenetša, taolompe goba tsogolekobong la mohuta ofe goba ofe,” Mopresidente o gateletše seo.
Karabelo ya magato a mararo
Mopresidente Ramaphosa o rile mmušo o tla arabela masetlapelo ka magato a mararo.
Sa mathomo o tla bea šedi go kimollo ya ka pela go batho, le go netefatša gore batho ka moka bao ba amegilego ba bolokegile ebile ba hwetša dihlokwa tša motheo.
“Sa bobedi, re tlo bea šedi go tiišo le tsošološo, go nyakela batho bao ba lobilego magae a bona madulo le go tsošološa kabo ya ditirelo.
Sa boraro, re tla bea šedi go kagoleswa,” a realo.
Legato la go aga leswa le tla akaretša go agwa ga dintlo ka mafelong a maleba.
Kgoro ya Madulo a Batho e šetše e thomile ka tekolo ya tshenyego ya dintlo go phatlalala le profense.
“Mošomo wa ka pela woo o tlo dirwago ke go nyakela batho bao ba senyeditšwego ke mafula madulo, gomme ditokišo di gare di a dirwa go aba madulo a nakwana,” gwa realo Mopresidente Ramaphosa.
Kgoro ya Mešomo ya Setšhaba le Mananeokgoparara e gare e hlaola naga ya mmušo ya maleba yeo go aga leswa go ka dirwago go yona.
Tshenyego e kgolo
Dipula di hlotše tshenyego e kgolo go dintlo, dikgwebo, ditsela le maporogo, mananeokgoparara a meetse, mohlagase, diporo le a kgokaganyo ya megala.
Dikolo, mafelo a tša maphelo, ditiši tša maphodisa le dikgorotsheko tša boma seterata le tšona di amegile, mmogo le kabo ya makhura a dikoloi le dijo.
“Go akanywa gore baru twana ba go feta 270 000 ba amegile, gomme dikolo tše 600 di sentšwe, moo elego gore tše 16 ga go kgonege gore di fihlelelege ka baka la tshenyego ya ditsela le maporogo ao a kgontšhago go fihla go tšona.
“Mafelo a tša maphelo a 66 a amilwe, le ge e le gore go bile le tšhitišo e nnyane ya ditirelo tša maphelo ka dileteng tšeo di amilwego kudu,” Mopresidente a realo.
Mošomo woo o tseneletšego o gare o a dirwa go tsošološa ditirelo ka mafelong a go fapafapana ka KZN.
Batho ba go feta 400 ba lobile maphelo ka KZN gomme batho ba bantšhi ba sa timeletše.
Lehu le tee le begilwe ka Kapa Bohlabela.
Magae a go feta 4 000 a sentšwe gomme a 8 300 a sentšwe gannyane, gomme seo se tlogetše batho ba 40 000 ba se na magae.
Mopresidente o rile ba Tirelo ya Maphodisa ka Afrika Borwa (SAPS) le ba Sešole sa Afrika Borwa (SANDF) ba etile pele masolo a go phološa le go nyakana le bao ba timetšego.
Se se akaretša go romelwa ga bašomi, dihlopha tša go rutha go ya botebong, makala a tša dimpša le dikepe tša go fapafapana, dihilikopthara le difofane tše kgolo mafelong ao a amegilego kudu.
“Difofane tša SANDF di a šomiwa go phološa le go iša didirišwa tša kimollo tše bjalo ka dijo, meetse, ditente le mapai go batho bao ba lego mafelong ao go lego boima go a fihlelela.
“Ke laetše ba SANDF go tliša bašomi ba bona ba tlaleletšo, didirišwa tša go bolokela le go hlwekiša meetse mmogo le dihlopha tša baintšinere go thuša ka tsošološo ya mohlagase le kabo ya meetse,” a realo.
Dikgoro tša mmušo maemong a bosetšhaba le a profense, mebasepala, me kgatlo yeo e sego ya mmušo le dikgwebo ba be ba dutše ba aba didirišwa tša motheo tša kimollo tše bjalo ka dijo, mapai, matrase, diaparo, meriana ya malwetši a go se folele ruri, dilo tša go hlapa le dibjana tša go apeela.
Kabinete e sa tšwa go goeletša Seemo sa Masetlapelo sa Bosetšhaba bjalo ka karabelo go mafula.
“Mopresidente o hlalositše mafula bjalo ka masetlapelo ao a amago batho, ao a hlokago “kimollo e ntšhi ya ka pela.”“Bophelo, tša maphelo le boitekanelo bja diketekete tša batho bo sa le kotsing.
Mafula a hlotše tshenyo e kgolo go ikonomi le leago,” a realo.
Boemakepe bja Durban, bjoo bo lego bohlokwa ikonoming ya Afrika Borwa gomme ebile e le bjo bongwe bja maemakepe a magolo ebile a go šoma kudu mo kontinenteng, bo amegile kudu gampe.
“Bohlokwa bja Boemakepe bja Durban mmogo le mananeokgoparara a go amana le bjona ge go etla tshepedišong yeo e phethagetšego ya ikonomi ya naga bo bolela gore masetlapelo a a bile le seabe le ka ntle ga KZN.
Tšwelopele e šetše e bonagetše ka tsošološong ya tshepedišo ka Boemakepeng bja Durban moo go butšwego ditsela tše dingwe tšeo dilori di ka di šomišago go fihla ka boemakepeng, mmogo le go hlwekiša le go tlošwa ga mašaledi a tšeo di sentšwego ka boemakepeng.
Lenaneo le le ikemišeditšego go hloma mešomo
Adele Schormann
Working on Fire (WOF) e laola lenaneo leo le ko pantšwego la taolo ya mello ya dihlaga leo le netefaditšego gore bafsa ba bantši bao ba tšwago ditšhabeng tšeo di hlokago menyetla ba hwetša mešomo.
Ka ge le thekgwa ka ditšhelete ke Kgoro ya Merero ya Tikolo go, lenaneo le le wela ka fase ga Lenaneo leo le Katološitšwego la Mešomo ya Setšhaba (EPWP).Le fa bafsa ba bantši bao ba sa kgonego go hwetša mešomo kholofelo gomme le fihleletše katlego ye kgolo ka thibelong le taolong ya mello ya dihlaga, go realo e le go fokotša seabe sa mello ye.
Lenaneo le le thwetše batho ba go feta ba 5 000 go tšwa ditšhabeng tšeo di hlokišitšwe go menyetla gomme le ba hlahlile ka ga temogo ya mello ya dihlaga, thuto, go e thibela le go e tima le mabokgoni a mangwe, a go swana le thušo ya pele, bobetli, go apea, maphelo le polokego le dikgokagano.
Mohlankedi wa dikgokaga no wa WOF Lebogang Maseko o hlalošitše gore lenaneo le le nepišitše bafsa ebile le thwala bagolofadi go šoma ka dikantorong tša lona tša diprofense.
“Re beile kgatelelo ye maatla go tlhabollo ya mabokgoni le go aba mešomo go bafsa bao ba sa tšwago dikolong tše di pha-gamego goba bao ba sa tšwago go aloga dihlongweng tša thu to ya godingwana.
Go bao ba thwetšwego ka mo lenaneong le, 94% ke bafsa, 31% ke basadi gomme dipersente tše tharo ke bagolofadi,” a tiišetša bjalo.
Lorraine Mokoena (31) go tšwa Mpumalanga ke yo mongwe wa bao ba thwetšwego bao ba holegilego mo lenaneo ng le.
O šomile ka WOF mo mengwageng ye 11.
Ka morago ga go phetha dithuto tša marematlou o ile a swara bothata go hwetša mošo mo mengwaga ye mebedi.
Sesi wa gagwe o ile a mmotša ka ga lenaneo la WOF.
“Tshepedišo ya go dira dikgopelo e be e le boima.
Boiteka nelo mmeleng ke senyakwa se bohlokwa kudu mo mošomong wo gomme bao ba dirago dikgopelo ba swanetše go feta pele mo tshepedišong ya go itšhidulla.
Ge o tšwelela ditekong tše o swanetše go tšwelela gape go ditlhahlobo tša kalafo gomme ka morago ga fao tlhahlo ka ga go tima mello e a thoma,” a re alo.
Mokoena o thomile bjalo ka mošomi wa maemo a fasana wa ditimamello gomme a šoma go fihla go mošomo wa moetapele wa godingwana wa sehlopha sa boraditimamello, gomme o etile pele sehlopha sa boraditi mamello ba 18.
“Mošomo wo o fetošitše bophelo bja ka.
Ke nna fela ke fepa go bana ba gešo le bana ba ka ba babedi.
Bjale ke kgona go fepa ba lapa la ka le go romela bana ba ka sekolong,” gwa bolela Mokoena.”O dumetše gore lefapha la ditimamello ka kakaretšo ke mošomo wo o dirwago ke banna gomme o ithutile gore a tiye bjalo ka mosadi ka mo le fapheng le.
Mokoena o ikemišeditše go ba molaodi wa ka kantorong wa mešomo ya ditimamello mo mengwageng ye e tlago ye mebedi.
Se se tla mo dira gore a rwale maikarabelo go dihlopha ka moka tša WOF tšeo di lego ka Mpumalanga.
Ka ge sehla sa mello ya dihlaga se batametše, Mokoena o fane ka dikeletšo tše di latelago ka nepo ya gore batho ba thibele mello ya dihlaga:
• O se ke wa gotša mello ya di hlaga molaleng ge o sa kgone go e laola.
• Netefatša gore le na le thušo le didirišwa tše di lekanego ge go ka direga gore go be le mathata afe goba afe a a ka hlagago.
• O se ke wa tlogela mollo o goditšwe go se na motho yo a o hlokometšego.
• Hlokomela boemo bja boso.
• Mello ye e gotšwago molaleng ga se ya swanela go gotšwa go fiša kudu goba go na le me boya ye mentši kudu.
Molemi wa mosadi o šomela katlego ya gagwe
Nonkululeko Mathebula
Go tloga bohloking le go segwa ge a be a šoma ka polaseng Mahlatse Matlakane (20) bjale ke molemi yo a atlegi lego wa pepere ye tala.
Mahlatse o thomile go ithaopa polaseng ya kgauswi ya pepere ye tala mafelelong a beke le mai khutšong a dikolo a na le mengwaga ye 15 go thuša mmagwe yo a bego a sa šome go fepa ba lapa.
Matlakane o dula Ga-Moi simane ka Buchum ka ntle ga Polokwane ka Limpopo.
O re le ge e le gore o ipshi na ka dikenywa tša go šoma ga gagwe kudu, ka mehla ga go bonolo.
“Ge re gola go be go le boima go nna le go bana ba gešo.
Dithaka tša ka di be di ntshega ge ke thoma go šoma ka polaseng ba re bolemi ke bja batho ba go se kgone go bala le go ngwala.
“Se se ile sa nkweša bohloko maikutlong eupša ke be ke nyaka go hwetša tsebo ka ga bolemi gore ke kgone go bo tšwetša pele bjale ka mošomo wa ka,” a realo.
Ge Matlakane a sena go hwetša maitemogelo o ile a boledišana le Johan Nel e lego mong wa polasa yeo a bego a ithaopa gona mabapi le go bjala dipeu tša gagwe le go lema pepere.
Nel o ile a mo fa dihekthara tše pedi tša naga polaseng ya gagwe.
“Ke be ke makatšwa ke ka fao dipeu tše nnyane di kgonago go fetoga go ba dimela tše di tšweletšago di pepere tše tala tše kgolo.
Ge ke bona ka fao dimela di bego di hlokomelwa ka gona ka go šomiša manyora go laola dikhunkhwane go ile gwa ntira gore ke rate bolemi le go feta.
Ke ile ka tseba go na fao gore seo ke seo ke bego ke nyaka go se dira,” gwa bolela Matlakane.Ka morago ga go phetha dithuto tša marematlou Matlakane o ile a khutša ngwana a se dithutong le ge a be a amogetšwe ka Yunibesithing ya Johannesburg go ithutela molao.
O ile a boela go Nel a mo kgopela thušo ye nngwe ya bolemi gomme o ile a šišinya gore a boledišane le kgoši ya fao lefelong leo mabapi le kgonagalo ya gore e mo fe naga.
Ka morago ga ge a bone kgatelopele ya gagwe po laseng ya Nel kgoši ya lefelo leo e ile ya mo fa dihekthara tše 40 tša naga polaseng ya Babirwa Ba Tau Ya Tswala fao a sepedišago kgwebo ya gagwe mo lebakeng le.
O thwetše bafsa ba bane gore ba šome le yena.
Polasa ya Matlakane e aba dipepere tše tala mebarakeng ya dikenywa le merogo ka Bochum, Polokwane le Johannesburg.
Le ge e le gore kgwebo ya gagwe e na le letseno la R50 000 ka kgwedi, Matlakane o lebeletše gore a tsene ka mmarakeng wa boditšhabatšhaba.
Le ge e le gore ga se a hwetša thušo go tšwa mmušong, Matlakane o re o na le kholofelo ka ga bokamoso bja gagwe gomme a bolela gore maikemišetšo a gagwe ke gape go hlatloša maemo a maloko a setšhaba ao a lego bohloking setšhabeng sa gabo ka go ba fa bokgoni le go ba thwala mešomong, ge kgwebo ya gagwe e tšwela pele go gola.
Marentšere a šireletša ditšhukudu
Dale Hes
Phakamani Nyawo (26), wa mohlokomedi wa tikologo yo a lego ka Lešokeng la Diphoofolo la Umkhuze ka KwaZulu-Natal, ke yo mongwe wa bahloko medi ba tikologo ba 1 659 bao ba filwego mošomo wa go hlokomela tikologo ka mafelong a pabalelo ya tlhago a setšhaba le a phraebete go ralala le Afrika Borwa ke Mokgatlo wa Dirapa tša Bosetšhaba (SANParks).
Nyawo, yo e lego karolo ya protšeke ya go hlokomela tikolo go ye e sepetšwago ke EPWP , o dumela gore go bohlokwa go ruta ditšhaba ka ga go hlokome -la tikologo.
“Re swanetše go tšwa re ye setšhabeng re dire gore se kwešiše gore ke ka lebaka la eng go le bohlokwa go babalela tlha go.
Ke gona fao setšhaba se tlago kwešiša bohlokwa bja diphofolo tša naga,” a realo.
Lenaneo le, leo le fago bafsa ba Afrika Borwa bokgoni bjo ba bo hlokago go šoma ka go pabale lo ya tlhago le ka lefapheng la mehutahuta ya diphedi, le nete faditše gore Nyawo o kgona go hlokomela ba lapa la gagwe.
“Ntlo ya ba lapa la ka e na le marulelo a mabotse gonabjale, ga a dutle meetse, gomme se ke ka lebaka la mošomo wa ka.
Ke thabile ge ke hweditše sebaka se,” a realo.
Tona ya Merero ya Tikolo go Ngaka Edna Molewa o re bahlokomedi ba tikologo ke ‘marentšere’ ka gobane ba ralo ka tema ye bohlokwa ge ba lwantšha bosenyi bja tikologo, go swana le go tšeela diphoofolo manaka a tšona ka go di bolaya.
"Mo ngwageng wo o fetilego bahlokomedi ba tikologo bao ba ka bago ba 1 659 ba rometšwe mafelong ao go nago le diti ragalo tše ntši tša go bolaya ditšhukudu tša tšeelwa mana ka a tšona ka nepo ya go thuša ka tšhireletšo ya tikologo.
Ba tlo maatlafatšwa go ba batseta ba ditšhukudu ka mo mafelong a,” a realo.
Nyawo e bile karolo ya sehlo pha seo se ilego sa swara mmo layadiphoofolo ka Sera-peng sa Diphoofolo sa Umkhu ze, gomme se se ile sa feletša ka gore mosenyi yo a bonwe molato.
“Ke ile ka ikgantšha ka maitapišo a ka gomme mo lebakeng le, re ile ra šomiša maitemogelo a rena go swara mmo layadiphoofolo yo,” a realo.
Lenaneo le le šomile go thuša ka go golega babolayadiphoo folo bao ba nyakago manaka a tšona, go ba nyakišiša le go ba romela kgolegong; go realo se sa fokotša ditiragalo tša go bolaya ditšhukudu tša tšeelwa manak a a tšona ka 50%; le go netefatša gore go ba le phokotšego ya 76% ka ditirong tša go thea diphoo folo.
Ga go na lebaka leo o ka le fago go dira GBV
Vukuzenzele Unnamed
Ge maitshwaro a naga a ka lebele lwa ka mo e swarago basadi le bana, gona ga re šome gabotse.
Dipalopalo tša bosenyi tša kgauswanyane tšeo di lokolotšwego ke Tirelo ya Maphodisa a Afrika Borwa (SAPS) di bontšha koketšego ya bosenyi bja go phaya theto ka kgang, dikgaruru tša ka malapeng, le, se sengwe seo se hlobaetšago kudu, go bolawa ga bana.
Gare ga Mosegamanye le Lewedi 2021, batho ba 9 556, bao bontši bja bona e lego basadi, ba phailwe theto ka kgang.
Se ke koketšego ya 7% go feta nakong ya pego ya go feta.
Go melato ya go betha ye e ka bago 73 000 yeo e begilwego nakong ye, ya go feta 13 000 e amana le dikgaruru tša ka malapeng.
Palo ya dipolao tša bana e oketšegile gararo ge go bapetšwa le ya nakong ya pego ya go feta.
Re šetše re boletše gore dikgaruru tšeo di hlolago ke banna kgahlanong le basadi ke leuba la bobedi eupša naga ya rena e swanetše go le lwantšha, gomme go no swana le leuba la COVID-19 re ka le fenya ge ka moka re ka šoma mmogo.
Bjalo ka mmušo, re na le mošomo le maikarabelo a go aba didirišwa tše di hlokegago go lwantšha bosenyi bja dikgaruru tšeo di hlolwago ke bong.
Go tloga mola go thakgolwago Leano la Peakanyo ya Setšhaba (NSP) la go lwantšha Dikgaruru tšeo di Hlolwago ke Bong le Dipolao tša Basadi le Basetsana (GVBF) ka 2020, go bile le ditsenogare tše mmalwa go arabela GBV.
Se se akaretša go fetošwa ga melao go bohlokwa, thekgo go bao ba phologilego dikgarurung ka go ba thuša ka didirišwa tša go kgoboketša bohlatse mo ditišing tša maphodisa le ditirelo tša go bothamatswalo, go thongwa ga Sekhwama sa GBVF le go thekga netweke ya Disenthara tša Tlhokomelo tša Thuthuzela le tša Khuseleka.
SAPS e boletše gore go na le tšwelopele mo go fokotšeng ditšhalelomorago tše dikgolo tša tshekatsheko ya DNA, seo se lego bohlokwa go phethagatša toka go bao ba phologilego go bosenyi bja thobalano.
SAPS e na le mafelo a 134 a GBV mo ditišing tša maphodisa go phatlala le naga gomme e gare ka tshepetšo ya go hloma a mangwe.
Dikgaruru tšeo di hlolago ke bong ke bothata bja dikgaruru tša banna.
Bontši ke banna bao ba phayago theto ka kgang.
Bontši ke banna bao e lego basenyi ba dikgaruru tša ka malapeng.
Ka gore ke banna bao e lego basenyi ba bagolo, e swanetše go ba banna bao ba etago pele ka go bolela le go bega dikgaruru tšeo di hlolago ke bong, go godiša temošo, go ruta ba mphato wa bona le go maitapišo a go thibela bosenyi.
E swanetše go ba banna mo maemong a taolo mo lenaneong la rena la thuto, e ka ba dihlogo tša dikolo, barutiši goba bafahloši, bao ba swanetšego go dira gore dikolo le mafelo a thuto ya godimo di bolokege go barutwana le baithuti ba basadi, gomme ba se šomiše maemo a bona a taolo bošaedi go nyaka thobalano.
Banna ba swanetše gape go kgatha tema ya go aga le go ba gona go malapa a bona, kudu mo go godišeng barwa ba bona go bontšha bonna bja bona bjo bobotse bjo bo hlomphago basadi le bana.
Ditšhaba le mekgatlo ya setšhaba ba swanetše go šoma mmogo le mmušo go phethagatša ditsenogare le go hlaloša ka lefsa bonna gore re godiše banna ba kwelobohloko, kgotlelelo le tlhompho.
Bjale ka ge go fediša GBV e ka se be maikarabelo a mmušo fela, e ka se be maikarabelo a basadi le bana go fediša magato a go tšhoša a dikgaruru le tlhorišo tšeo di ba aparetšego.
Banna ba Afrika Borwa ba swanela ke go kgatha tema ye kgolo go thibela GBV.
Ba swanetše go kwešiša gore ke eng seo se hlolago GBV, kudu dikgaruru tša thobalano.
Dipalopalo tša moragorago tša bosenyi di bontšha gore batho bao e ka bago 4 000 ba phailwe theto ka kgang ka magaeng a bona goba ka magaeng a basenyi, gomme melato ye 400 yeo e begilwego motšwasehlabelo le mosenyi ba be ba na le kamano.
Se se bolela gore banna ba bangwe ga ba kwešiše gore go robalana le motho ntle le tumelelo ya gagwe ke bosenyi.
Banna ba swanetše go hlompha basadi le balekane ba bona gomme ba kwešiše gore go ba ka kamanong ya marato ga se lebaka la go dira dikgaruru tša ka malapeng.
Ge monna o tee a ka kgoboketša banna ba babedi gomme boraro bja bona ba ikana go se tsoge ba phaile mosadi theto ka kgang, ba ka se tsoge ba bethile mosadi gomme ba rwešana maikarabelo a boikano bjo, re ka thoma go lwantšha ka nnete dikgaruru tša go hlolwa ke bong mo nageng ya rena.
Ga se gwa lekana go tsena ka bogare ge fela basenyi ba šetše ba swerwe.
Re swanetše go thibela dikgaruru tša go hlolwa ke bong pele di direga.
Ke ipeletša go banna ba Afrika Borwa, ba bannyane le ba bagolo, bao ba dulago ditoropong le magaeng,ba sebjalebjale le ba sekgale, bao ba nyetšego le bao base a nyalago, go ba karolo ya maitapišo a go thibela ao a hlokegago ka magaeng le ditšhabeng tša rena.
Ka go gana go dumelela dikgaruru kgahlanong le basadi le bana, ka go se be karolo ya tšona le go bega ditiro tšeo, o bontšha mohlala wo mobotse go banna ba geno, kudu go banna ba bafsa le bašemane.
O tla ba o romela mola etša wa gore, kamano, segwera goba tshepano e kase be lebaka la go se emele ditokelo tša basadi le bana.
Letšatši la mafelelo la go dira dikgopelo tša thekgo ya NSFAS le a batamela
Sphelele Ngubane
Baithuti le bafsa go tšwa malapeng a go hloka le ba a go gola megolo ya fase ba hlohlele tšwa go dira dikgopelo tša thekgo go Setlamo sa Thušo ya Ditšhelete tša Thuto sa Setšhaba (NSFAS).
Go ya ka Kgoro ya Thuto ya Godimo le Tlhahlo, thekgo ya NSFAS e hwetšwa ke baithuti bao ba šetšego ba feditše sekolo goba ba šetše ba ithuta legatong le lengwe le le lengwe institušeneng ya thuto ya godimo.
Ba ka dira kgopelo ya thekgo go NSFAS go ithuta yunibesithing ya mmušo goba kholetšheng ya go ithutela tša theknolotši le mešomo ya diatla (TVET), eupša ba swanetše go dira seo pele ga letšatšikgwedi la go tswalela ka la 7 Pherekgong, 2022.
Bakgopedi ba swanetše go ba:
• Badudi ba Afrika Borwa goba badudi ba go ya go ile bao ba nyakago go ngwadiša goba ba šetše ba ithuta yunibesithing ya mmušo goba khole tšheng ya TVET;
• Bao e bego e le baamogedi ba mphiwafela wa Mokgatlo wa Tšhireletšo ya Leago wa Afrika Borwa;
• Ba etšwa lapeng leo letseno la bona ge le hlakane le sa fetego R350 000 ka ngwaga.
Bokamoso bja go phadima
Nhlakanipho Mkhize (26) ke ramehlagase yo a dumeletšwego, re leboga thekgo ya NSFAS yeo e lefetšego dithuto tša gagwe mo Umfolozi TVET College ka KwaZulu-Natal.
Mkhize, go tšwa Richards Bay, o hweditše National Certificate (Vocational) Electri cal Infrastructure Construction ka 2017.
Go tlaleletša go ithuta ka khamphaseng, o ile a swanela ke go dira tlhahlo ya mošomong gomme a tšwelele go teko ya mošomo.
Mathomong mo dithutong tša gagwe, Mkhize o bile le sebaka sa go diriša seo a ithutilego sona mošomong, a kgonthiša gore o ba le boi tshepo ka mabokgoni a motheo ao a ithutago.
“Bjalo ka moithuti wa ngwaga wa mathomo, ke be ke šetše ke lokišana le mathata a mohlagase mo setšhabeng sa gešo.
Umfolozi TVET College e re file bobedi teori le tirišo.
“Kholego yeo baithuti ba TVET ba nago le yona ga se fela maitemogelo, eupša gape ke karolo ya kgapeletšo ya go ithuta mošomo lefelong la mošomo go kgonthiša gore ba na le bokgoni pele ba amogela mangwalo a bona a thuto,” a realo.
Go swana le bafsa ba bantši ba maAfrika Borwa bao ba tšwago malapeng a go hloka, Mkhize o tsebile gore o nyaka go latela mošomo wa boentšenere, eupša go be go se na yo a ka kgonago go mo lefela ditefo tša kholetšheng ka lapeng la gabo.
“Ge ke se na go tseba ka thekgo ya NSFAS, ke ile ka tseba gore e tla nkiša moo ke nyakago go ya gona – go ba moentšenere,” a realo.
Thekgo ya NSFAS ya Mkhize ya mengwaga ye meraro e lefetše dipuku, dithuto le senamelwa, gomme o amogetše tšhelete ya go ithekela tša go hlokomela mmele.
ASIDI e potlakiša phethagatšo ya infrastraktšha ya sekolo
More Matshediso
Nkululeko Ralo Primary School ke mohlala wo mobotse wa ka moo go ka fihlelelwago dipoelo tše dibotse ge setšhaba le mmušo ba šoma mmogo.
Sekolo, seo se lego Mthatha ka Kapa Bohlabela, se thomile go šoma ka kara tšheng ka legae la le lengwe la leloko la setšhaba e lego Nkululeko Ralo, yoo se theeletšwego ka yena.
Mo mengwageng ya go feta, sekolo se hudugile gantši ka ge se gotše.
Le ge go le bjalo, barutwana le barutiši ga se ba ka ba ba le sekolo sa maleba go fihla gonabjale, ge ba tsena ka mabati a sekolo sa bona se sefsa sa sebjalebjale.
Sekolo se phethilwe bjalo ka karolo ya Lenaneo la Phetha gatšo ya Potlako ya Infrastraktšha ya Dikolo (ASIDI), leo le thakgotšwego ke Kgoro ya Thuto ya Motheo ka 2011.
Maikemišetšo a lenaneo le ke go fediša dikolo tšeo di beago maphelo a barutwana le bašomi kotsing, ka lebaka la go hloka infrastraktšha ya maleba, meetse, kelelatšhili le mohlagase.
Go fihla lehono, ASIDI e agile dikolo tše 266, ya abela dikolo tše 886 kelelatšhila, tše 1 030 tša tsentšhetšwa meetse gomme tše 372 tša tsentšhetšwa mohlagase.
Gonabjale barutwana ba Nkululeko Ralo Primary School ba na le diphapoši tša maleba le senthara ya methopo ya go ithuta, laporotori ya saense, senthara ya mešomontši le phepo.
Go ba le pono ya go swanaHlogo ya sekolo Koleka Gilman o na le lerato la go kaonafatša thuto ka Mthatha.
Toro ya gagwe ya go thoma sekolo setšhabeng sa gabo e thomile ka 1988, gomme ngwaga wa go latela, a thoma go abelana pono ya gagwe le setšhaba.
“Setšhaba sa rena se be se na le bana ba bantši ba mengwaga ya go thoma sekolo bao ba bego ba se na moo ba ka tsenago sekolo gona.
Pono ya ka e ile ya amogelwa ke leloko la setšhaba Nkululeko Ralo, yoo a re filego karatšhe ya legae la gagwe gore re e šomiše bjalo ka sekolo, “gwa realo Gilman.
A tlaleletša ka gore Ralo o tšwetše pele go beakanya ntlwana ya go thetha go tšwa Telkom gomme ya šomišwa bjalo ka phapoši.
Ralo o beakantše gape le maloko a mabedi mo setšhabeng sa gabo go thuša ka dikaratšhe tša bona gore di šomišwe bjalo ka diphapoši tša tlaleletšo.
Ka manyami Ralo o hlokofetše ka 2004.
Ka 1994, sekolo se ile sa ya Holong ya Eli Spilkin, yeo e agilwego ke rakgwebo wa mo motseng Eli Spilkin.
“Ka ngwaga wona woo, re amogetše dintlwana tša boithomelo tša go thetha go tšwa Kgorong ya Thuto ya profense.
Ke ile ka nyaka gomme ka dira kgopelo ya lefelo moo re tla agago sekolo.
Re amogetše dihektare tše hlano tša naga ka 1998,” gwa realo Gilman.
Mokgatlo wa go se dire letseno wo o bitšwago Kats and Spaks o abetše sekolo diphapoši tša nakwana tše tharo, gomme setšhaba sa aga diphapoši tše hlano tša seloko.
Mo mengwageng ya go feta, Gilmana o tšwetše pele go thekga sekolo gore se kaona fatšwe gomme mafelelong, se amogetše diphapoši tše hlano go tšwa Ofising ya Tonakgolo ya Kapa Bohlabela.
Ka 2014, dilo bile kaone kudu ge Kgoro ya Thuto ya Motheo, ka tšhomišo ya ASIDI, e ntšha thentara ya go aga moago wa Nkululeko Ralo Primary School.
“Sekolo se thomilwe go agwa ka 2018 gomme sa phethwa ka 2021, ditebogo go ASIDI,” gwa realo Gilman.
Go hlohleletša go ruta le go ithuta
Motlatšatona wa Thuto ya Motheo Reginah Mhaule o re kgoro e nyaka go kgonthiša gore sebopego sa sekolo se sengwe le se sengwe se hlohleletša barutwana go tsena sekolo le go ithuta, le barutiši go ruta.
“Go aga sekolo se ke mokgwa wa mmušo go buša seriti go bana bao ba tsenago dikolo tša magaeng le tšeo di se nago didirišwa tša go ithuta le barutiši ba bona,” a tlaleletša.
Leloko la lekgotlataolo la sekolo, Nomuntu Dlengane, o re sekolo se sefsa se tla hlohleletša barutiši le baithuti go fihlelela bokgoni bja bona ka botlalo.
“Maitshwaro le boitshepo bja barutwana ba rena di šetše di kaonafetše ka lebaka la infrastraktšha ye mpsha.
Se se tla thuša gape gore barutwana le barutiši ba se batamelane kudu ka diphapošing gore re fokotše go phatlala ga Bolwetši bja Coronavirus,” gwa realo Dlengane.
Sekolo se na le barutwana ba 489, barutiši ba 14, le bangwaledi ba taolo ba babedi.
Se amogela barutwana ba dikreiti tša R go fihla go 7 gape ke sekolo sa go se lefe tefo ya dithuto.
Dijo tša gae di a tsefa go baeti ba moše wa mawatle
Dale Hes
Badudi ba mmasepala wa George Kapa Bodi kela ba tla ba ba efa baeti ba moše wa mawatle bošego bjo ba ka se bo leba lego ka lenaneo la Dine with Locals.
Lenaneo le ke karolo ya go keteka kgwedi ya Boeti moo mmasepala o kgethilego di hlopha tše tshelela go tšwa lekheišeneng la Thembalethu le la Pacaltsdorp go ba be nggae ba baeng ba moše wa mawatle ka dijo tša maemo a godimo le boithabišo.
Go beakanya go ba benggae, dihlopha di tsenetše dikopa no tša tlhahlo yeo e amanago le boeti le go apea.
Ba rutilwe mabokgoni ao a sepelelanago le go thoma le go sepediša dikgwebo tša bona, ka maikemišetšo a go swana a go ba baamogedi ba letseno bao ba atlegilego ka intastering ya boeti.
Nomzamo Entile (31) yoo e lego karolo ya dihlopha tše tshela o etile pele sehlopha sa Explore our Hood, seo se lego Thembalethu.
Entile o hlomile Explore our Hood go godiša moya wa kopano ka George.“Re lemogile gore go be go na le karogano gare ga ditšha ba tša go fapana tša George.
Re nyaka gore batho ba tle lekheišeneng go bona gore re na le setšo sa ama Xhosa sa go kgahliša seo ba tla tlago ba itemogela sona ka bo bona,” gwa realo Entile.Mo go itokišetšeng tiragalo ya Kgwedi ya Boeti, sehlopha se šetše se phethile ka katle go go dira diteko tše pedi, e leng tša go ba benggae ba maloko ao a etetšego intasteri ya boeti.
“Re kwa re itokišitše gape re thabile kudu go ba benggae ba baeti ba moše wa mawatle.
Re tshepa gore se se tla bula mabati go rena ka moka go hwetša maitemogelo ka inta stering ya boeti, le gore e tla bontšha gape gore ma kheišene a Afrika Borwa a na le tše dintši tšeo a ka di abago go bobedi baeti ba moše wa mawatle le ba gae,’ Entile o boletše bjalo.
Molaodi wa Boeti bja George Joan Shaw o hlaloša gore lena neo le le tla bontšha mehuta ya go fapana ya ditšo.
“Lenaneo la Dine with Locals le emela setšhaba sa molala tladi, go abja maitemogelo a ditšo tšeo di sego ka fase ga tše hlano, e lego sa isiXhosa, Tshivenḓa, Khoi, Cape Malay le dijo tša lewatle tša ‘Snoek en Patat’ tša gae,” gwa realo Shaw.
Ka morago ga mekete ye ya mantšiboa, dihlopha tše di tla ba dikgwebo tše di feletšego tšeo di abago ditirelo go Boeti bja George, gomme bona bo tla bapatša le go reka ditirelo tšeo bonago le tšona.
Go namela maphoto go tloša bana mekgotheng
Vuyo Ndlovu
Go thelela godimo ga meetse ga se fela papadi goba mošo ngwana wa boitapološo go bafsa bao ba dulago bogare bja toropokgolo ya Durban ka KwaZulu-Natal eupša ke gape go efoga mathata a leago.
Surfers Not Street Children ke mokgatlo woo o abago dithutwana tša go sesa mo maphotong tša go se lefe lwe go bana bao ba phelago mekgotheng le bafsa bao ba hlokomologilwego mo boga reng bja toropokgolo.
Mokgatlo o araba thwii go lwantšhana le go hloka ma gae ga bana le go kgonthiša gore bafsa ba dira se se ngwe se sebotse ka maphelo a bona.
Mmasepala wa eThekwini kgauswanyana o thekgile mokgatlo ka go aba diboto tše 10 tša go sesa mo mapho tong.
Diboto tše di tla šomiše tšwa mabakeng a tlhahlo gomme di dirilwe ka se pontšhe seo se thušago boramaphoto bao ba sa thomago go phaphamala ka godimo ga meetse.
Molaodi wa kgoro ya tlha bollo ya dipapadi le boita pološo ya mmasepala Teddi Adams o re diboto tše di tla thuša bao ba ratago go ka ba boramaphoto.
“Mpho ye ke karolo ya mokgwa wa mmasepala wa go godiša dipapadi le go kgonthiša gore bafsa ka moka, go sa lebelelwe morafe goba legoro, ba fi hlelela dinolofatši tšeo di tla ba thušago go šoma gabotse kudu ka lenaneo la dipapadi leo ba le kgethilego.”Langelihle Nkosi (16) yoo e lego molaodi wa maphoto o leboga mmasepala ka mpho ye.
“Ke ipshina ka go tla dithu twaneng tša boramapho to ka gore di nthuša gore ke be gabotse mmeleng gomme ke ipshina ka go sesa mo maphotong.” Nkosi o hlohleletša bao ba ratago go ka ba boramaphoto go tla go kgatha tema le go ithuta tše dintši ka go sesa mo ma photong.
Mohlahli wa boramaphoto, Sandile Mqadi, wa Surfers Not Street Children Club, o re mokgatlo o ikemišeditše go ruta bana mabokgoni a go sesa mo maphotong bjalo ka mokgwa wa go ba tloša mekgotheng.
“Re thuša bana bao ba phelago mekgotheng le bao ba tšwago malapeng ao a hlokomologilwego.
Ditire -lo tša rena ga di lefelwe gomme bafsa ba mengwa ga ye mehlano go ya go 23 ba amogetšwe,” gwa realo Mgadi.
O tlaleleditše ka gore di boto tšeo di abilwego ke mmasepala di tla thuša maitapišo a bona gomme bana ba bantši ba tla kgona go tšea karolo mo lenaneo ng.
Surfers Not Street Children Club e aba dithutwana tša go sesa mo maphotong go tloga ka Mošupologo go fihla ka Labohlano go tloga ka iri ya 08:30 go fihla ka iri ya 13:30.
Bakgathatema bao ba nago le kgahlego ba ka ngwadiša mo Ofising ya Surfers Not Street Children mo North Beach.
Mmasepala o abile gape diboto tše dingwe tše 10 tša go sesa mo maphotong go ba KwaZulu-Natal Surfing Federation.
Kgoro ya Maphelo ya Limpopo e iša godimo bohlokwa bja go nyantšha letswele
Kanego Lewele le More Matshediso
Go nyantšha letswele go loketše kaona fatšo ya maphelo a ngwana kudu le phepo ya ngwana eupša bontši bja batswetši bao ba šomago ba hwetša go le boima go tšwe la pele go dira seo ge ba boa llifing ya setswetši.
Se ke ka lebaka la gore ga go na dikgoba tša maleba mo mafelong a mošomo a mantši tšeo batswetši ba ba nago le masea a meetse ba ka gamolago matswele goba go nyantšha bana ba bona ka nako ya mošomo, gomme ba feletša ba felelwa ke maatla a go tšwela pele go nyantšha letswele ka gore ba fetša bontši bja letšatši la bona mošomong ba se na le ma sea a bona.
Mo maitapišong a go šo gana le tlhohlo ye, Kgoro ya Maphelo ya Limpopo e tha kgotše phapoši ya mathomo yeo e sa kago ya bonwa ya go nyantšhetša letswele le go gamola letswele mo diofising tša yona.
Phapoši ya go nyantšhetša letswele e thakgotšwe ke Molekgotlaphethiši Ngaka Phophi Ramathuba.
E theeletšwe ka Mama Albertina Sisulu woo matswa lo a gagwe a ketekwago ngwa ga wo.Go tshepša gore phapoši ye e ka se thekge fela batswetši bao ba nyantšhago letswele bao ba šomelago kgoro, eu pša le go hlohleletša dikgoro tše dingwe go thekga ba tswetši bao ba santšego ba nyantšha masea a bona le tswele mo mošomong.
Bašomedi ba kgoro ba ka kgopela bahlokomedi ba ma sea a bona go a tliša mošo mong ka nako ya matena gore ba tle ba a nyantšhe letswe le.
Phapoši ye e tla šomišwa gape ke batswetši bao ba nyakgo go gamola matswele nakong ya mošomo.
Yo mongwe wa bašomi ba kgoro, Mpho Kutumela, mma wa mafahla a dikgwedi tše 11, mošemane le mosetsa na, o thabetše senolofatši se.
“Phapoši ya go nyantšhetša letswele e tla ba mohola go rena bjalo ka batswetši ka gore e tla re fa gape sebaka sa go gamola mekgatho ka tokologo mo tikologong ye botse,” a realo.
Batswetši bao ba etelago kgoro le masea a bona ka lebaka le lengwe le le lengwe le bona ba tla dumelelwa go šomiša phapoši go nyantšha bana ba bona letswele.
Molekgotlaphethiši Rama thuba o rile phapoši ya go nyantšha letswele ya Alberti na Sisuli ke ya mošwananoši mo profenseng.
Molekgotlaphethiši o tshepa gore lenaneo le le tla kgathatema go godišeng le go šireletšeng ditiro tša go nyantšha letswele ka kaka retšo ka maikemišetšo a go fihlelela kaonafatšo ya ma phelo a ngwana ye e lokilego.
“Mekgatho e na le difepa mmele tšeo di nyakwago ke masea gomme di ka se tšweletšwe ka maitirelo,” gwa realo Molekgotlaphe thiši.
Molekgotlaphethiši wa Maphelo wa Limpopo Ngaka Phophi Ramathuba o farafarilwe ke batswetši bao ba tlilego thakgolong.
Mehola ya go nyantšha letswele
• Mekgatho e na le dilwantšhatwatši tša mmele tšeo di thušago lesea la gago go lwantšha dikokwanatlhoko le dipakteria.
• Go nyantšha letswele go fokotša kotsi ya lesea la gago ya go ba le dialetši.
• Bana ba ba nyantšhwago letswele fela mo dikgweding tše 12 tša mathomo ba na le kotsi ye nnyane ya go fetelwa ke malwetši, malwetši a go amana le go hema le letšhologo.
Leano la kgwebo ya dikgogo le kgola balemi ba naga
Vukuzenzele unnamed
INTASETERI YA AFRIKA BORWA ya dikgogo le mae e šoma gabotse gomme se ke ka lebaka la Leano la Maleba la Kgwebo ya Dikgogo.
Ge Beverly Mhla bane a tšea leeto la go ya lebenke leng go yo reka mae, obe a sa tsebe gore nako yeo a boelago gae kgopolo e tla be e tšweletše ya kgwebo ya gagwe ye e atlegilego.
“Ka letšatši le lengwe ke ile ka ya lebenkeleng go yo reka mae gomme ka hwetša mae a eja tšhelete ye ntši kudu gomme ka tšea sephetho sa go reka dikgogo tše 10 tša go bea mae gore re kgone go ikhweletša mae ka lapeng,” a realo.
Kgogo e bea lee ka morago ga diiri tše dingwe le tše dingwe tše 26, e lego seo se bego se bontšha gore Mhla bane a ka hwetša tekano ya mae a seswai goba senyane ka letšatši.
Morago ga dikgwedi tše pedi, o ile a thoma go rekišetša baagišane mae a.
Se se ile sa mo dira gore a fetoše karatšhe ya gagwe go ba ngwako wa dikgogo.
Ka nako yeo gape o be a na le tšhengwana ya merogo ka serapaneng.
Mhlabane, yoo a ilego a šoma bjalo ka moetšineare, o be a na le toro ya go tlo gela mošomo go yo ithomela kgwebo ya gagwe ya go rekiša le go rentiša madulo.
Ka 2014, nakwana morago ga go ikhweletša dikgogo, o ile a reka diheketara tše pedi tša naga kua Benoni, go la Gauteng, ka maikemišetšo a go aga madulo.
Le ga go le bjalo, leano la gagwe le ile la folotša ka gore naga yeo masepala o be o e beetše go tla go lengwa.
O ile a tšea sephetho sa go katološa kgwebo ya gagwe ye nnyane ya bolemi.
Tshepedišo ye teleleLega go le bjalo, tlhaelelo ya ditlabela tša motheo tše bjalo ka legora, ditanka tša meetse le motlagase e bolela gore o thomile fela go šomiša naga ye ka 2016.
Mosadi yo wa mengwaga ye 49 o gopola ka moo a bego a šomiša tshepedišo ya nyakišišo ya Google go dira dinyakišišo ka ga bolemi.
Go gata ga gagwe ga nnyane ga nnyane go mo tšwetše mohola gomme lehono ke mong wa polasa yeo a ikgantšhago ka yona ya Zapa Farm, kgwebo ya tša temo yeo e atlegilego.
O tšwetše pele a šomiša dihekerata tša gagwe tše pedi tša naga go oketša botšweletši bja gagwe bja mae le go lema sepenatšhe, kale, pherephere ye tala le di ditamati, tšeo a bego a di rekišetša badudi ba tiko logo, gore a kgone go lokela dithanele tše pedi gape tša merogo, a hlagolele diheke tara tša go ka ba bogolo bja heketara le seripa le go aga mengwako ya go beela mae ya go swara mae a 5 000 le a 2 000.
Polasa ye e rekišetša ditšweletšwa tša yona mafelo a bojelo a mane a Wimpy, Pick n Pay, lefelo la marobalo la Holiday Inn le mabenkejana a tikologo, gare ga a mangwe.
“Le ga go le bjalo, re na le tlhaelelo ya ditšweletšwa bjalo ka ge re na le mafelo a mantši ao re a rekišetšago go feta ditšweletšwa tšeo re kgonago go di tšweletša gomme ka lona lebaka leo, re reka mae a mangwe go batšweletši ba bangwe ba tikologo.
Re na le tlhahlobo ya tutuetšo ya tikologo yeo e amogetšwego ya go beela mae a 120 000 gomme ka go realo re hloka ditlabela tša go katološa,” o realo.
Leano la Maleba la Kgwebo ya DikgogoMhlabane gore e be molemi yo a atlegileng o hweditše thušo.
Ke yo mongwe wa balemi bao ba tšweletšego ka magetla ba holega go tšwa go Leano la Maleba la Kgwebo ya Dikgogo, leo le dirilwego ke mmušo le batšeakaloro ba intaseteri, go balwa le batšweletši ba dikgogo le mae, balemi, basegi ba nama ya kgogo le mae, bao ba ro melang dinageng tša ka ntle le bao ba romelang ka mono le mekgatlho ya bašomi.
Morago ga gore le sae nelwe ka 2019, leano le le ikemišeditše go hlola mešomo ka gare ga inta seteri ka go diriša bontši bja ditekanyo tšeo di tlago go tsebagatšwa mengwageng ye malwa yeo e tlago.
Leano le le dirile gore Mokgatlo wa Dikgwebo tša Dikgogo le Mae wa Afrika Borwa (ASAP) o lefele lae -sense ya Mhlabane ya go šomiša meetse le go mo abela tlhahlo botšweletšing bja mae.
Thekgo go balemiMolaodikakaretšo wa SAPA, Izaak Breitenbach o re inta seteri e beeleditše dimilione go thekga balemi ba batho baso le go godiša botšweletši bja nama ya kgogo le mae ka 5%.
Ka dikgwedi tše 12 fela, dikonteraka tše 13 tša balemi ba bathobaso bao ba sa golago di ile tša hlongwa gomme gwa hlolega mešome ye 960.
“Intaseteri e beeleditše R780 milione go hlola me baraka ya dikonteraka tše 50 tša bathobaso bao ba golago le go dira gore bao ba rome lago nama ya kgogo ka ntle ga naga ba hlole mešomo nageng.
Intaseteri e dirile gape le go lefelela balemi ba 19 ba bathobaso dithuto tša kgwebo bao ba lego lena neong la Kgoro ya Temo, Peakanyoleswa ya Naga le Tlhabollo ya Dinagamagae,” a realo.
Balemi ba 40 ba go ikema le bona ba filwe maele le tlhahlo ya go amana le tshepetšo ya dikgwebo tša botšweletši bja nama ya kgogo le mae.
“Intaseteri gape e na le lenaneo la balemi ba ba ingwadišitšego ba dikgwe bopotlana, dikgwebo tša magareng, le dikgwebo tše kgolo (di-SMME) tše 670 bao re ba thušago ka tshedimošo ya maleba,” a realo.
Go tlaleletša moo, SAPA e na le puku ya go ruta balemi ka botšweletši bja nama ya kgogo le mae le go ngwala maano a bona kgwebo.
Batšweletši ba kgogo ba itlamile go beeletša R1.5 bilione ditlabakelong tša bona ka noši tša ditšweletšwa mengwageng ye mene yeo e tlago, tšeo di tlago go hlola koketšo ya mešomo ye 4 000.
Intaseteri e tla beeletša gape R1.7 billione yeo e tla šomišwago go thomiša dikonteraka tša kgwebo tše 50 tša balemi.
Peeletšo ye e tla thekgwa ke intaseteri le dikhamphani tša mmušo tša go fapafapana.
Mothopo: SAnews.gov.zaGo hwetša tshedimošo ka botlalo, leletša SAPA go 011 795 9920 .
Beverly Mhlabane ke mong wa polasa ya Zapa Farm yo a ikgantšhang.
Badumedi ba kgatha tema ya bohlokwa ntweng ya go lwantšhana le COVID-19
Vukuzenzele Unnamed
Morago bjale bontši bja badu medi ba maAfri ka Borwa ba kopane le ba bangwe go tšwa mafaseng ka bophara go menyanya ya badumedi ye bohlokwa.
Maloko a bodumedi bja ba-Juda malobanyana ebe ba keteka Pesach, Bakreste bona ebe ba keteka Ea ster gomme Mamoseleme kgaufsinyane batla kete ka kgwedi ye kgethwa ya Ramadan.
Bjale setše e le ngwaga wa bobedi mekete ye e ke tekwa ka gare ga leuba le le nyamišang lefase ka bophara leo le ilego la hlola tahlegelo ya maphelo a batho ao a fe tago dimilione tše 2.5 lefase ka bophara.
Mekgatlo ya Tumelo e kga thile tema ya bohlokwa kudu ntweng ya go lwantšhana le bolwetši bjo, e sego feela go fana ka khomotšo ya moya le tlhahlo, eupša le go lebelelana le tše dingwe tše bohlokwa go ditlamorago tša leuba go batho bao ba hlokago thušo, go akaretša go fana ka dijo, bodulo le ditirelo tše dingwe tša go thuša batho.
Tumelo e kgatha tema ye bohlokwa maphelong a dimilione tša maAfrika Borwa, gomme phuthego ya borapedi e bopa karolo e bohlokwa go mediro ya bodumedi bja bona.
Go kgona go kopana go di tirelo tša bodumedi go amo gelegile bakeng sa go ikhutša go tšwa nakong ya mathata a makgolo go batho, malapa le ditšhaba.Go a kwešišega gore ka morago ga sebaka seo se fetago ngwaga dikopano tša bodumedi di le ka tlase ga dikiletšo badumedi ba na le kgahlego ya go boela go bophelo bjo bo tlwaelegilego.
Ka go lemoga bohlokwa bja phuthego ya borapedi go maphelo a batho ba rena, mmušo o boledišana le setšhaba sa bodumedi.
Baetapele ba setšhaba sa bodumedi ba kwešiša le go lemoga kotsi e kgolo kudu ya lephoto le lefsa la diphethetšo tša COVID-19 .
Go tlogela mola leuba la bolwetši le thomago, mekgatlo ya bo dumedi e tšere megato e nepegetšego go fediša go phatlalala ga bolwetši ma gareng ga barapedi.
Ntlha ye nngwe ye bohlokwa ke gore nakong ya go tsebiša dikiletšo tše di fapafapenego, mekgatlo ya bodumedi e lahlegetšwe ke ditšhelete tše dintši tšeo di ka dirago gore dikereke di tswalele saruri.
Re le mmušo re sa eme ka la gore re šoma le setšhaba sa tumelo go hwetša ditharollo tše di ka šomago.
Le ge go le bjalo, ma phelo le polokego ya batho di swanetše go ba dilo tše bohlokwa kudu.
Nakong ya ge re be re sa tsebe gore go diragala eng ka leuba le, setšhaba sa bodu medi se bontšhitše bokgoni ka go ithomela dikgato tša go tsena dikereke.
Kereke e be e tsenwa ka go swarwa ka inthaneteng gomme barapedi ebe ba kgothaletšwa go rapela ka malapeng a bona, go e na le go ya ditirelong tša phu thego.
Se se ile sa thuša kudu maiteko a setšhaba go laola phatlalatšo ya bolwetši.
Baetapele ba bodumedi ba ralokile karolo ye bohlokwa go kgothaletša setšhaba go latelela melawana ya dite kanyo tša maphelo ge ba le ditirelo tša setšo bjalo ka dipoloko.Go bile fela bjalo le ka batho ba naga ya rena ba laeditšego boitlamo bja go latela mela wana ya bophelo bja setšhaba le go dulela kgojana le batho.
E bile ba tseba gabotse gore ba swanetše go tšwela pele ba široga dikopano tše go tletšego.
Bjale re phela mo nakong yeo re swanetšego go ihlo komela kudu.
Leuba la Coronavirus ga se la fedišwa ka nageng ya rena goba lefaseng ka bophara.
Kgonagalo ya go ba le lephoto la boraro ke ya kgonthe ebile e tla dula e le gona.
Seo re ithutilego sona dina geng tša boditšhabatšhaba ke gore ga ra swanela go leka Modimo.
Dinaga tše dintši di ile tša fokotša dikiletšo tša tšona tša go laola bolwetši bjo, gomme tša hwetša di swanela ke go bušetša ma gato a bogale go feta a pele.
Dikopano tše di nago le ba tho ba bantši, e ka ba tša badu medi goba tše dingwe, di nale kotsi ya go phatlalatša twatši, go sa šetšwe gore o dirišitše ditekanyo tša go dulela kgojana le batho le go hlapa diatla ka sebolaiditwatši.
Dimilione tša maAfrika Borwa kgale ba keteka di tumelo tša bona.
Nageng ya rona yeo e šireletšago tokelo ya tshwanelo ya bodumedi, maatla ka moka a swanetše a dirwe go thekga batho ba rena go diriša ditokelo tše.
Gomme ge ba diriša dito kelo tše, re swanetše go dira bonnete bja gore ga re tsenye ditshwanelo goba maphelo a ba bangwe kotsingYe ke ntlha yeo baetapele ba badumedi bao ke kopanego le bona ba dumelanago le nna ka yona ka botlalo.
Ba kwešiša maikarabelo ao a rwelego ke bodumedi – ao a rwelego ke maAfrika Borwa ka moka a go obamela megato ye e sa šomago ye e beilwego go šireletša maphelo batho le go boloko maphelo.
Sebaka sa go feta ngwaga, re šomile mmogo bjalo ka setšhaba go laola leuba le.
Bjalo ka ge re šoma go lwantšhana le lona, re hloka go tiiša boikemišetšo bja rena go dira dilo ka tsela ya boika rabelo le go itlhokomela.
Ka go dira seo, re tlabe re diragatša melaetša ya le fase ya go ba le tshepo, go phološo, go lokologa le go swaragana e lego melaetša yeo go tla rerwago ka yona matšatšing le dibekeng tše di tlago Dikerekeng, Disanako keng, Dintlong tša Borapedi tša Mamoseleme le magaeng a rena ka nageng.
Thušo go badudi ba gešo bao ba lego kotsing
vukuzenzele unnamed
Dinaga tše ntši lefa-se ka bophara di tsentše tirišong go tswalela ga naga ka lebaka la coronavirus ka nepo ya go boloka maphelo a badu-di ba tšona.
Re dirile seo le ka nageng ya rena, eu-pša go tswalela ga naga ga rena go utollotše maswabi a magolo kudu ka setšha-beng sa rena ao a laetšago ka fao bohloki bjo bogolo, tlhokego ya tekatekano le tlhokego ya mešomo di senyago seemo sa ditšha-ba tša rena.
Ga gona tlalelo ya go feta ya motswadi yo bana ba gagwe ba mo llelago ba nyaka dijo, eupša a hloka dijo tšeo a ka ba fago tšona.
Ga gona tlhokego ye kgolo ya toka ya go feta ge setšhaba seo batho ba bangwe ba phelago ka boiketlo le katlego go sona, mola ba bangwe ba hlophega go fetišiša gore ba phele ka se se-nnyane seo ba nago le sona goba ba hloka seo ba ka iphedišago ka sona.Ee, tše ke diabe tša mašaledi a nako ye e fetilego yeo e bego e na le mathata le tlhokego ya tekatekano.
Eupša gape ke ma-swao ao a laetšago go palelwa kudu ga setšhaba sa ka morago ga kgethologanyo.
Go tswalela ga naga ka bophara bjale ka ge e le phetolo ya coronavirus go mpefaditše kudu bothata bjo e bego e le kgale bo le gona.
Mo dibekeng tše mmalwa tšeo di fetilego, re itemogetše diswantšho tšeo di bego di kweša bohloko tša batho bao ba lego kgakanegong ba baka diphuthelwana tša dijo ma-felong ao di bego di abja gona le ditšhupetšo tšeo di bego di dirwa ke setšhaba kgahlanong le tlhaelelo ya dijo.
Gape re ile ra swanela ke go go šogana le ditatofatšo tše ka bobedi tše di kwešago bohloko ebile di re tsentšha mahlo a ba-tho.
Diprofense tše mmalwa di amogetše dipego tša gore go na le batho bao ba sa kgathalelego ba bangwe, bao go bona go nago le bahlankedi ba mmušo, ba fihlago goba ba rekišago diphuthelwana tša dijo tšeo di swanetšego go ﬁ wa bahloki le badikobjanamagetleng, goba ba di lebiša go bagwera ba bona le ba lapa.Ge e le gore dipolelo tše ke nnete, re tla otla batho bao ba dirago tše gabohloko.
Ka go tsebišwa ga seemo sa masetlapelo sa bosetšhaba le go tswalela naga ka bophara re tsene seemong seo re sego ra ka ra ba ka go sona mo nakong ye e fetilego.
Afrika Borwa ga se ya ka ya swanela ke go lebana le seemo sa maphelo a setšhaba se segolo ka tsela ye.
Re ile ra swanela ke go tšea kgato ka pela gore re phološe maphelo.
Gomme re swanetše go dumela gore ka matšatši le dibeke tšeo di latetšego, kabo ya thekgo go badudi ba naga ya rena bao ba lego kotsing kudu e ile ya nanya go feta ka fao go nyakegago ka gona, gomme le go palelwa go ile gwa hlaga.
Le ge go le bjale, tefelo ya tšhelete ya thušo ya leago e ile ya tšwela pele ntle le mathata, gomme ka morago ga mathata a sethekniki, lenaneo la kabo ya dijo le a phethagatšwa.
Go tsenya tirišong go tswalela naga ka bophara ka tsebišo ye e dirilwego ka pejana kudu go tlišitše mathata a mmalwa.
Re ile ra swanela ke go lekodišiša teka-nelo ya phetolo ya bosetšhaba le bogolo bja dikiletšo tšeo re ilego ra swanela ke go di phethagatša.Mafelelong re ile ra kgetha go obamela keletšo yeo re ilego ra ﬁ wa yona.
Gomme ka ge tlhagišo yeo e dirilwego ke Tona ya Maphelo e laeditše mo nakong ye e sa tšwago go feta, go tsenya tirišong go tswalela ga naga ka nako ye re e dirilego ka yona go dirile gore dipalopalo tša batho bao ba fetelwago ke baerase di nanye, gomme se bohlokwa kudu ke gore se se ile sa re fa nako ya go itokišetša kgonagalo ya koketšego ye kgolo ya batho bao ba fetelwago ke baerase mo dibekeng le dikgweding tše di tlago.
Re ile ra swanela ke go gopo-dišiša ka ga seabe sa seemo se go ekonomi ye e šetšego e fokola ka go bobedi lebaka le letelele le le lekopana, le seabe sa tšhitišo ye kgolo ye go maphelo a dimilione tša batho.
Re ile ra swanela ke go gopo-dišiša mabapi le gore dibeke tša go dula ka magae ga batho go tla ra eng go bašomi gomme ba sa tle go hwetša meputso ya bona ya tlwaelo ka lebaka la se, go bao ba hlokago mešomo le go bao ba nyakago mešomo, go bao ba šomago mešomo ya lebakanyana goba bao ba šoma-go dinako tše itšego, go bao ba šomago ka lekaleng leo e sego la mmušo, go bahloki le go bao ba lego kotsing.
Kabinete e tla feleletša maga-to a mmalwa a go arabela seabe sa go tswalela naga go maphelo a batho ba rena.
Se se direga ka morago ga ge re bile le ditherišano tša mehutahuta le bakgathatema ba mmalwa go akaretšwa ba kgwebo, bašomi, mekgatlo ya sedumedi, setšhaba sa badudi le Lekgotlakeletšo la Mopresidente ka ga Ekonomi.
Badirišani ba setšhabeng ba tlišitše ditšhišinyo tše mmalwa ka ga magato ao a ka rarollago go ba kotsing ga ka pela ga bao ba hlokago kudu, bao bontši bja bona ba botilego tšhelete ya thušo ya leago gore ba phele.
Re tla oketša kabo ya thušo ya leago mo nakong ye go thuša ba malapa ao a phelago ka tšhelete ya ka fase go ya go iphediša.
Le ka nako yeo go tswalela ga naga go fedišwago, batho ba tlo tšwela pele go itemogela seabe sa yona mo nako ye e tlago.
Bao ba nago le mahlatse a go ba le letseno la go se tekateke ba tlo kgona go boela mešomong ya bona; eupša go ba bangwe ba dimilione se e tlo ba kgwedi ye e ba lahlegetšego fao ba ka bego ba ile ba hwetša mošomo wa lebakanyana, ka ge ba ka be ba ile ba dira kgwebo ka lekaleng leo e sego la semmušo goba ba bolokile tšhelete yeo ba e hweditšego go hlokomela ba malapa a bona.
Thekgo ya dijo ke kgato ya tšhoganyetšo ya lebakanyana.
E tla swanela ke go nyala-ntšhwa le ditharollo tša go ya go ile tšeo di thušago batho ba rena bao ba lego kotsing kudu le ka dinakong tše boima tšeo di sa tlago.
Ke rata go leboga mekgatlo ye e sego ya mmušo ye mentši (di-NGO), dihlopha tša sedumedi le badudi ba rena bao ba neelago tšhelete le go ithaopa go thuša go fepa bao ba hlokago dijo le badikobjanamagetleng.
Go fediša bohloki ga se tiro ya kwelobohloko.
Ke selo se bohlokwa go setšhaba sefe goba sefe seo se theilwego go ditokelo tša botho.
Re mo nakong ya ntwa ya rena kgahlanong le leuba le fao go goga maoto go ka re tlišetšago masetlapelo.
Ke ipiletša go yo mongwe le yo mongwe gore a dule a ntšhitše mahlo dinameng, go tšwela pele go obamela melawana, le go dula a bolokegile ebile a bolokile ba bangwe.
Bjalo ka mmušo re tlo fana ka tshedimošo ka magato ao re a tšeago go phemela badudi ba rena bao ba lego kotsing kudu go kgonagalo ye kgolo ya gore ba ka bolawa ke tlala.
Gareng ga mathata a mantši ao batho ba rena ba itemogela-go ona mo lebakeng le, gore ba tla hwetša kae dijo tša bona tše di latelago ga se gwa swanela go ba ye nngwe ya ona.
Dikgwebopotlana di fiwa thekgo nakong ya COVID-19
Dale Hes
GO SE BE LE BONNETE bja gore go tla direga eng le kgatelelo ya ditšhelete tšeo di lego go borakgwebo le beng ba dikgwebopotlana ka lebaka la leuba la baerase ya corona lefaseng ka moka go fokoditšwe ke bontši bja ditlamo tša mmušo le tša praebete thekgong ya dikgwebo.
Beng ba dikgwebo-potlana le bare-kiši ba mebileng ba gare ga maAfrika Borwa bao ba amilwe-go kudu ke go dula ka gae.
Gore ba fenye nako ye ye bothata, beng ba dikgwebo tše ba ka ho-lega go tšwa magatong a mmalwa ao mmušo o wa hlomilego go ba thuša.
Sekhwama sa Kimollo ya Dikoloto tša Dikgwebopotlana le tša Magareng (di-SMME)Morago ga tsebišo ya go dula ka gae, Kgoro ya Tlha bollo ya Dikgwebopotlana e dirile gore sekhwama sa kimollo ya dikoloto se be gona ka bjako go bo-rakgwebopotlana bao ba amilwego gampe ke leuba la COVID-19 .
Go beetšwe thoko tšhelete ya go feta R500 milione ka sona sekhwama se, moo dikgwebopotlana le dikgwebo tša magareng di swanetšego go dira di-kgopelo ka inthanete.
A ke magato ao a swanetšwego go latelwa:1.
Kgwebo ya gago e swanetše go ba e ngwa dišitšwe mo phothaleng ya di-SMME ya Afrika Borwa.
Ge o se wa hlwa o ngwadišwa, o swanetše go ya go www.smmesa.gov.za go ingwadiša.2.
Ge ngwadišo ya gago e phethilwe, o ka dira kgopelo go Sekhwama sa Kimollo ya Dikoloto.
O ka hwetša foromo ya dikgopelo mo wepsaeteng ya Kgoro ya Tlhabollo ya Dikgwebopotlana.
3.
Ge o fihlelela dinyakwa ka moka (go swana le ge kgwebo ya gago e sa kolote motšhelo gomme 100% ya yona e le ya maAfrika Borwa), tšhelete ya kimollo e tla lefelwa modirakgopelo yo a dumeletšwego mo matšatšing a mošomo a 12.
Ge o na le kgwebo ye nnyane, gona Moemedi wa Setheo sa Tlhabollo ya Di-kgwebopotlana o gona go go thuša go dira dikgope-lo setlamong sa kimollo ya dikoloto.
Dikgopelo tša thušo di swanetšwe go romelwa ka imeile go debtrelief@seda.org.za .
Mopresidente Cyril Rama-phosa o tšebišitše gape thakgolo ya Sekhwama sa Thekgo ya Naga, seo se amogetšego R150 milione ya go thoma go tšwa go mmušo.
Sekhwama se se dumelela mekgatlo le batho go neelana maitapišong a naga ka bophara go the-kga dikgwebopotlana le maitapišo a go arabela go COVID-19 .Mo dibekeng tše pedi tša mathomo, go neela-nwe ka tšhelete ya go fetaR2 bilione, yeo e tla išwago go maitapišo a kimollo.
Thekgo ya mabenkele a dispaza Mmušo o lemogile ditlhohlo tša moswananoši tšeo leuba le le di tlišago go bao ba šoma-go dikgwebong tšeo di sego tša ngwadišwa semmušo.
Ka tsela yeo, Tona ya Tlhabollo ya Dikgwebopotlana Khu-mbudzo Ntshavheni le yena o lokololotše diphuthelwana tša thekgo go batho bao ba šomago lekaleng le.Se se akaretša setlamo sa thekgo seo se lebišitšwego go mabenkele a dispaza .“Thekgo ya mabenkele a dispaza e tla akaretša kopano ya kabo, maatla a go reka le go reka ka bontši barekišing ba dilo tša go fapafapana bao ba kgethi-lwego le go dumelelwa pele gore ba rekiše,” gwa hlaloša tona.Thekgo ye e tla dumelela mabenkele a dispaza go fihlelela dithoto tšeo a ka di rekišago.
Tona Ntshavheni o tlaleletša ka gore setlamo se tla fa gape beng ba ma-benkele a di-spaza dikoloto, go ba dumelela go fihlelela tšhelete yeo e hlokegago go reka tšeo ba di rekišago.“Se se tla latelwa ke senolo-fatši sa sekoloto go kgontšha beng ba mabenkele a dispaza go re ba dule ba reka, le ka morago ga ge leuba la COVID-19 le fedile.”Kgoro e tla fa gape maele a gore ba ka sepediša bjang mabenkele a bona ka katle-go.“Re ba thekga gape ka thekgo ya taolo ya kgwebo ka gore re a tseba gore go na le mathata ka mabenkeleng a dispaza mo go sepedišeng dikgwebo tša bona gore di be le dipoelo,’’ gwa hlaloša Ntshavheni.
Go thuša barekiši ba mebileng Mmušo o šogana gape le go thoma diphuthelwana tšeo di tla fago kimollo ya letseno go barekiši ba mebileng bao ba lahlegetšwego ke letseno ka lebaka la masetlapelo a. Dikgwebo tša mebileng le tšona di na le maswanedi a Sekhwama sa Kimollo ya Dikoloto tša di-SMME eupša go nyakega gore di ingwadiše le kgoro ka mokgwa wa go swana le wa dikgwebopotlana tše dingwe.
Koša ya setšhaba, folaga, difoka, petšhe le maswao di keteka go fapafapana ga setšhaba
vukuzenzele unnamed
Kgweding ye letšatši le hlaotšwe go keteka go goroga ga tokologo le temokrasi gammogo le diphihlelelo tša maAfrika Borwa ka moka tša go sepelela kgole le lehloyo, dikaroganyo le ditiragalo tša kgale tše bohloko go aga mmogo bokamoso bjo bo swanago.
Vuk’uzenzele e lekola bohlokwa bja letšatši le le gore le ra goreng go rena bjalo ka maAfrika Borwa.
Ka la 27 Moranang 1994 Afrika Borwa e bile le dikgetho tša yona tša mathomo tša go hloka semorafe tša temokrasi.
Mmušo wo mofsa o ile wa kgethwa ka fase ga boetapele bja Mopresidente yo a fetilego Nelson Mandela.
Dilo tše ntši di fihleletšwe ge mengwaga e gatela pele, eupša go sa na le tše ntši tšeo di swanetšego go phethwa go kaonafatša naga ya rena gammogo le go fetoša maphelo a maAfrika Borwa ka moka.
Moranag ga se feela nako ya go lebelela bokgole bja fao re tšwago bjalo ka naga, eupša ke nako yeo Afrika Borwa e ketekago bagale le bagalegadi ka Difoka tša Naga.
Tšona ke difoka tše kgolo tšeo naga, ka Mopresidente, e di abelago badudi le batšwantle bao ba tlotlegago.
Molaotheo wa Afrika Borwa Molaotheo o thadilwe go ya ka Kgaolo 5 ya Molaotheo wa le bakanyana (Molawana wa bo200 wa 1993) gomme wa fetišwa la mathomo ke Lekgotlathero la Molaotheo ka la 8 Mopitlo 1996.
O ile wa saenelwa le go bewa molaong ka la 10 Manthole 1996.
Maswao a rena a setšhaba Afrika Borwa e ikgethile go ya le ka therešo ya gore re ka keteka go fapafapana ga rena ka Maswao a Setšhaba, Folaga ya Setšhaba, Koša ya Setšhaba ya Afrika Bo rwa, le Petšhe ya Setšhaba.
Folaga ya Afrika Borwa e ikgethile.
E akanyeditšwe ke Mo hlankedi wa maloba wa Mmušo wa Afrika Borwa, Fred Brownell, gomme ya dirišwa la mathomo ka la 27 Moranang 1994.
Mebala ya folaga ga e na tlhalošo ye itšeng ka gona, ga ya swanela go fiwa tlhathollo ya dika tšeo di tlwaelegilego tša mebala.
Sebopego sa ‘V’ folageng se kaya go kopana ga ditho tšeo di fapafapanego tša Afrika Borwa gammogo le go phedišana mmogo, ka seboka, bokamosong.
Go emiša folaga Ge folaga e emišitšwe go tsepama le lebota, mothaladi wo mokhwibidu o swanetše go ba letsogong la nngele la mmogedi mola sekuki goba lerala la moroko wa makopano a mebala lona le ba ka godimo.
Ge e emišitšwe ka go rapama, sekuki se swanetše go ba letsogong la nngele la mmogedi mola mothaladi o mokhwibidu wona o swanetše go ba ka godimo.
Ge folaga e beilwe kgauswi goba morago ga seboledi kopanong, e swanetše go ba ka letsogong la go ja la seboledi.
Ge e beilwe felo gongwe kopanong, e swanetše go ba ka lehlakoreng la letsogo la go ja la babogedi.
Petšhe ya Setšhaba Petšhe ya Setšhaba, yeo e tse bjago gape bjalo ka embleme ya mmušo, ke leswao le legolo la mmušo.
Petšhe ya Setšhaba ke kokwa nekgolo ya Sekaisegolo sa Se mmušo.
Lengwalo goba se ngwalwa seo se nago le kgatišo ya Sekaisegolo sa Semmušo ke ya semolao ka gobane e hlaloša gore e fetišitšwe ke Mopreside nte wa Afrika Borwa.
Petšhe ya Setšhaba ya Afri ka Borwa e tsebagaditšwe ka Letšatši la Tokologo ngwageng wa 2000.
Ditho tša yona di beakantšwe ka mokgwa wo e lego gore e hlagiša boitsetsepelo le matlakgogedi.
Moano wo o lego Petšheng ya Setšhaba, “!ke e: /xarra //ke” wa go ngwalwa ka leleme la Khoisan, o hlaloša gore batho bao ba fapafapanego ba kopane.
Koša ya Setšhaba Koša ya rena ya Setšhaba e ikgethile ka ge e opelwa ka maleme a mane.
Koša ya Setšhaba e tseba gaditšwe ka 1997.
Ke koša yeo e khutsofaditšwego ebile e akaretša mehuta ye mebedi ya dikoša (‘Nkosi Sikelel’ iAfrika’ le ‘The Call of South Africa’/’Die Stem van Suid-Afrika’); tšeo di bego di opelwa magareng a 1994 le 1997.
Maswao a setšhaba a rena ke ao a latelago:
• Phoofolo ya Setšhaba, tshepe
• Leloba la Setšhaba, protea
• Mohlare wa Setšhaba, modibo
• Nonyana ya Setšhaba, mogolodi
• Hlapi ya Setšhaba, hlapintsho
Boloka tšhelete: Reka diphahlo tša go se lefišwe metšhelo
Allison Cooper
Ka baka la ge ditheko tšeo di gaketšego la go šiiša tša go phela mo Afrika Borwa di ama gampe badudi ka moka, kudukudu bao ba tšwago ka malapeng a letseno la fase, o ka netefatša gore tšhelete ya gago e tšea nako ye telele ge o reka dikrosari ka go topatopa diphahlo tša go se lefišwe metšhelo.Diphahlo tša go se lefišwe metšhelo ke dijo tše itšego tša bohlokwa tšeo bareki ba sa lefišwego metšhelo go tšona, gomme se se ra gore di rekišwa ka theko ya fase.
Batho bao ba rekago dipha hlo tša mo lenaneong la tšeodi sa lefišwego metšhelo ba kgona go hwetša diphahlo tše ntšinyana tšheleteng ya bona, gomme seo se ka ba thuša go kgona go bea dijo tša phepo tafoleng.Goya ka Dipalopalo tša Afrika Borwa (Stats SA), dijo le dino tše sego tša madila (NAB) di hlatlogetše godimo ka 8.6% ka Phupu ngwaga wa go feta ka fao di bego di bitša ka gona ka Phupu ka 2021.Ba Stats SA ba bolela gore ditšweletšwa tša dijo tšeo di hlatlogilego kudu ke borotho le disirele (go akaretšwa le bupi), nama, oli le makhura – e lego dijo tša go jewa ka mehla ka malapeng a mantši.Ditšweletšwa tša borotho le tša sirele di hlatlogile ka 11.2% ga e sale go tloga ka Phupu 2021, morago ga go hlatloga go tloga go 8.4% ka Mopitlo lenyaga, nakong ya ge Tšhupane ya Ditheko tša Bareki (CPI) e hlatloga ka 1.1%.
Tlhatlogo ya kgwedi ka kgwedi e bile 2.6%, ka ditheko tšeo di hlatlogilego ka lebelo tša bupi (5.2%), borotho bjo botsotho (3.2%) le macaroni (3%).
Godimo ga tšohle, ditheko tša nama di hlatlogile ka 9.5% go tloga ka Phupu 2021 go fihla ka Phupu 2022, ebile di bitša ka theko ya godimo go feta theko yeo di bego di rekwa ka yona ka Mopitlo 2022.
Dioli le makhura di hlatlo gile ngwaga ka ngwaga ka 32.5%, ge di bapetšwa le 26.9% ka Mopitlo nakong ya ge CPI e nyologa.
Theko ya godimodimo ya oli ya sonoplomo, e bea kgatelelo ye kgolo godimo ga ditekanyetšokabo.
Boloka tšhelete ka diphahlo tša go se lefišwe metšheloDiphahlo tša go se lefišwe metšhelo di tsebagaditšwe ke mmušo ka 1992 go thuša malapa a letseno la fase.
Ga e sale di tsebagatšwa la mathomothomo, dipha hlo tše dingwe tše ntši di tsentšhitšwe lenaneong le.Goya ka Ditirelo tša Metšhelo ya Afrika Borwa (SARS), dijo tša go se lefišwe metšhelo di lokelwa lekgetho la 0% – se se šupa gore bareki ga ba lefišwe 15% diphahlo ng tše ka gobane ga ba di lefelle VAT.
Diphahlo tše di akaretša tše:
• Borotho bjo botsotho• Dithoro tša mafela le miliraese• Folouru ya borotho bjo botsotho (ntle le moroko wo o šitšwego)• Setampa• Mae• Merogo ye foreše le dienywa• Dinawa tše omišitšwego• Digwere• Bupi• Raese• Hlapi ya Pilchard ka kotikoting goba ka thitswaneng• Makhura a go apea merogo (ntle le mohlware)• Maswi, maswi ao a betšego, maswi a lerole le metswako ya ditšweletšwa tša maswi a lerole• Digwere tše tala tša go jewa le dinyeu, go swana le dierekisi, dinawa le ditloo bjalo bjaloMengatana ya lehlapo (ya sesadi) le yona ga e lefišwe metšhelo, go swana le mengatana ya pelego le mengatana ya sesadi ya go tšitlelwa ka borokgwaneng bja ka gare.
Batšofadi le bona ba swanetše go botšiša mabe nkeleng a mo ba dulago gore ge ba reka diphahlo tšeo di sa lefišwego metšhelo ke ka matšatši afe a beke mo diphahlo tše ba di rekago ka diphokoletšo.
A re thekgeng maphodisa gore Afrika Borwa e bolokege
vukuzenzele unnamed
Go nale tlalelo le pefelo tše golelago godimo setšhabeng ka maemo a bosenyi ka mo nageng ya gaborena.
Tiragalo ye hlagilego maloba nyana mo ya go hulwa le go katwa ga basetsana ba seswai ke sehlopha sa banna gola Krugersdorp e hlotše pefelo setšhabeng ka moka le go hlohleletša magato a go ba le mošito kgahlanong le dihlophana tša meepo ye sego molaong tša go ihlama ka dibetša tšeo di šomang lefelong le.Ditebogo di lebišwa go ba Ditirelo tša Maphodisa a Afrika Borwa ka magato a bona a mošito mo dibekeng tše tharo tša go feta go phenkgišana le ditiragalo tša go kata ka sehlopha le bosenyi mo lefelong le.
Le ge go le bjalo, setšhaba se tloga se laeditše gore e se be fela bosenyi bja maemo a godimo bjo mafelelong bo tšeelwago magato kgahlanong le go gataka molao.Nnete ke gore go nale ditlhotlo tše hlobaetšago kudu tšeo dilebaganego le sephodisa sa Afrika Borwa eupša re šoma ka thata go di fenya.Go swana le dikgoro tša mmušo ka moka, Ditirelo tša Maphodisa a Afrika Borwa le tšona di angwa gampe ke ditlamorago tša seemo sa go se leše di wela sa matlotlo a naga ye, mengwaga ye mmalwa ya go hlaelela ga bašomi le go gogwa ga mmušo ka nko.
Se sengwe gape, maphodisa le bona ba šoma maemong a šoro fao nako tše dingwe ba gapeletšago ke seemo go nkgišetšana mahwafa le dikgaruru, dikgobalo goba ona mahu.Ge re sena lebotho la maphodisa la go tia, la bokgoni le la go tseba mošomo, bosenyi ka mo Afrika Borwa bo ka se tsoge bo fedile.
Tlhaelelo ya bašomi ka gare ga SAPS ke ye nngwe ya hlobaboroko yeo sale ya hlagišwa pegong ya Sehlopha sa Ditsebi sa go šetšana le Megwanto ya Mosegamanye 2021, yeo gabjale e tšeelwago magato go tla ka tharollo.Morago ga gore seemo seo se tieletšego se boetšwe sekeng go boetapele bja SAPS, šedi ya rena gonabjale ke go šogašogana le tlhaelelo ya maphodisa yeo e dirilego gore mabotho a rena a phethagatšo ya molao a ikhwetše a se a itokišetša go mekamekana le ditiragalo tša kgwedi ya Mosegamanye ngwageng wa go feta.Tlhaelelo ya bašomi le go hloka tlhahlo ya maleba di bile le ditlamorago tše mpe tlhapetšong ya setšhaba le ka Lekaleng la Maphodisa la go šogašogana le Megwanto.Mmušo o lokolotše tšhelete ya go goketša baithutelabophodisa ba baswa ba 12 000, ebile sehlopha sa mathomo se gare se fiwa tlhahlo ya motheo.
Diyuniti tša SAPS tša Megwanto ya Setšhaba di tla amogela maloko a tlaleletšo a 4 000 ngwaga wo, ebile dipeakanyo di gare di a dirwa go hlahla maloko a mangwe ka tsela ye maleba.Ka go ithuta go tšwa ditiragalong tša Mosegamanye ngwaga wa go feta, re šoma ka thata go kaonafatša tšhomišanommogo magareng ga mabotho a phethagatšo ya molao le inta steri ya tšhireletšego ya praebete phenkgišanong ya rena kgahlanong le bosenyi.Re swanetše go šoma bjalo ka monwana le lenala le bakgathatema ka moka, go akaretšwa dikgwebo, gore methopo ka moka le bohlodi bja bosenyi di abelwe ka go lekalekana go kaonafatša bobedi polokego ya setšhaba le go šogašogana le bosenyi bjo bo šwalalantšhago ditiragalo tša ikonomi.Mohlala wa se ke tšhomišanommogo magareng ga Ditimela tša Merwalo tša Transnet le SAPS go lwantšhana le bohodu bja mananeokgoparara le go senywa ga megala ya mohlagase ka boomo.
Mohlala wo mongwe wa tšhomišanommogo ke magareng ga baletakgoro ba moepo, baletakgoro ba praebete le SAPS go lwantšha bohodu bja dimetale tša majabajaba.Ka baka la maitekelo a a mohlakanelwa, re bona mošomo o gatela pele diprofenseng tša go swana le Mpumalanga le Limpopo tšeo e bego e le hlobaboroko ye kgolo ka seemo sa tšona sa go se laolege ka baka la ge dimetale tšeo di utswitšwego di ile tša išwa mebarakeng ya mešikašika ka dinageng tša mošola.Ka diyuniti tša yona tša bosetšhaba tša go lwantšha bosenyi, SAPS e be e gatela pele go lwantšha dihlopha tša bosenyi tša go ipopa, go akaretšwa le dihlopha tša go gweba ka diokobatši, dihlopha tša bosenyi ka kakaretšo le meepo ye sego molaong.SAPS e gare e hloma sehlophatšhomo go šogašogana le meepo ye sego molaong, go bapa le dihlophatšhomo tše dingwe tša go swaragana le go tšewa ga tšhelete ka kgang mafelong a kago, bohodu bja koporo le dikheibole, le go utswiwa le tshenyo ka boomo ya mananeokgoparara a ikonomi.Ntle le diphenyo tša tlhapetšo ya go ba le mohola ya sephodisa go šogašogana le bosenyi bja ikonomi, mošomo wo boimaima wa SAPS wa go swaragana le boseyi ka kakaretšo o fela o hlaetšwa mahlo.Mo ngwageng wa go feta wa ditšhelete, go fa mohlala, Lekala la Dinyakišišo tša Bosenyi la SAPS le file dikahlolelo tša bophelo ka moka tše 206 kgahlanong le babonwamolato ba 209, tše 154 tša tšona e be e le tša polao le go kata.
Diyuniti tša SAPS tša Dikgaruru tša ka Malapeng, Tšhireletšo ya Bana le Melato ya tša Thobalano di file dikahlolelo tša bophelo ka moka tše 356 kgahlanong le babonwamolato ba 266.
Ka diphuruphutšo tša go lota mehlala ya babelaelwa, go golegilwe batho ba go feta 13 000.Ka baka la maemo a godimodimo a bosenyi setšhabeng sa gaborena, nnete ke gore go sana le tše ntši tše swanetšego go dirwa.
Le ge go le bjalo, dipalopalo tše di laetša gore badirabosenyi ba bantši ba gare ba golegwa le go sekišwa go fihla mafelelong.
Ba ka se dumelelwe go phonyokga letsogo la molao.Lebotho la Sephodisa sa Afrika Borwa la Nyakišišo ya Melato ya Maemo a Godimo, la go tsebega ka di-Hawks, le fihleletše dinepo tša lona ka moka ngwageng wo fetilego wa ditšhelete, gomme dipoelo tša gona ebile go golega le go phara batho ka melato, go amogwa ga thoto, ditaelo tša kgorotsheko tša kiletšo le tša kamogo le ditaelo tša kgoro tsheko ka kamogo ya thoto ya boleng bja dimilione tša diranta.
Godimo ga bao ba golegilego le go pharwa melato ke di-Hawks go akaretšwa ba meepo ye sego molaong, tshenyo ya diphaephe tša dibešwa, go swara poo dikoloi tša go tsamaiša tšhelete le go bolaya maphodisa.Lekala la di-Hawks le thomile mošomo le Lebotho la NPA la Dinyakišišo melatong ye tšwago khomišeneng ya dinyakišišo tša go gogwa ga mmušo ka nko.SAPS e thekga twantšho ya dikgaruru tša go ikala ka bong, ditišing tše dingwe le tše dingwe tša maphodisa e hloma diphaphoši tšeo di thekgago batšwasehlabelo go lokologa gape e phethagatša le dithendara tša go reka didirišwa tša go batamela seripa sa milione tša go kgoboketša bohlatse tšeo di swanetšego go abelwa ditiši tša maphodisa.
Maphodisa ba ka se atlege ka ntle le tšhomišano ya setšhaba.
Ka lona lebaka le, re beile šedi ya rena godimo ga go oketša palo ya Dihlopha tša Badudi tše di Šomišanago le Maphodisa (CPF) go kaonafatša bobedi dikamano tša maphodisa le tša setšhaba.Ditheto di lebišwa go batho setšhabeng bao ba tšeago maikarabelo a go dira gore mafelo a bona a bolokege ka go hlapetša mebila, go dira masolo a temošo ya bosenyi le tše dingwe tša ditiragalo.Ka go šomiša pego ya Sehlo pha sa Ditsebi bjalo ka motheo wa go hlama ka leswa kgoro ye, re gare re beakanya ka leswa le go fetola merero ya didirišwa, go kaonafatša mabokgoni le go maatlafatša mabokgoni a phethagatšo ya molao mafa pheng ka moka.Go ba lephodisa, o kaba o le monna goba o le mosadi, e tloga e le mšomo wo boima kudu, wa go šoma ka fase ga kgatelelo le wo šoro ka mo nageng, ebile gantši ke mošomo wo batho ba se nago tebogo ya bjona.
Le ge e le gore poulelo ya batho setšhabeng ka bosenyi e ya kwešišagala, ke madimabe gore poulelo ye ya bona e dira gore maphodisa a bonwe bjalo ka batho ba babe, mola ba tšwelapele go re hlankela le go re šireletša.Ka baka la ge mmušo o šoma ka thata go nea maphodisa didirišwa tše maleba, tlhahlo le ditekanyetšokabo tša go phethagatša mešomo ya bona, ke dira boipiletšo go MaAfrika Borwa ka moka go tsenela maitekelo a go dira gore mebila ya rena le setšhaba sa rena e se be le bosenyi.A re thabeleng mošomo wo boima wo dirwago ke maphodisa a rena le go ba fa thekgo ka botlalo go dira gore Afrika Borwa e be naga ya go bolokega.
Dijo tša go hlohleletšwa ke isiZulu di dirile gore resturente ya Motsekapa e tume
Owen Mngadi
Ka go laetša boikgantšho bja bohwa bja gagwe ka dijo tša setšo, mongresturente Mmabatho Molefe wa go tšwa Emazulwini o dirile gore resturente ya gagwe e tume kudu morago ga gore e akaretšwe lenaneong la diresturente tše kaonekaone lefaseng la go bitšwa 50 Next.
Lenaneo le le hlagiša ka tatelano maina a 50 a baapei bao ba kgahlišago kudu lefa-seng, bao ba nago le bokgoni bja gore ka tšatši le lengwe ba ka hlagelela lenaneong la mabonwa la Diresturente tše 50 tše Kaonekaone Lefaseng.Molefe (27) o thomile resturente ya gagwe ya sebjalebjale ya isiZulu gola Motsekapa kua e V&A Waterfront mo Karolong ya bao ba Ithomelago Dikgwebo ka 2020, morago ga gore a lahlegelwe ke mošomo wa gagwe intastering ya diresturente ka baka la leuba COVID-19.
O bolela gore boapei bja gagwe bo hlohleleditšwe ke ka fao a godišitšwego ka gona gola KwaZulu-Natal fao kokoagwe a bego a apea dijo tša setšo.
O dumela gore se se mo tšwetše mohola le go mo thuša gore a phale ba bangwe phadišanong ya go bitšwa 50 Next.Molefe o bolela gore Emazulwini, yeo phetolelo ya yona e lego ‘magodimo’, e gokagokeditše kgahlego go tšwa go MaAfrika Borwa le baeti ba boditšhabatšhaba bao ba ikemišeditšego go kwa tatso ya dijo tša gagwe tša go hlohleletšwa ke isiZulu.
Karolo ya bao ba Ithomelago Dikgwebo, e lego hapo ya dijo tša ka mo Afrika Borwa le setšo, ke lefelo le kaonekaone la gagwe, a realo.Emazulwini e fana ka menu wa sesola sa dintsanatsana tše šupa, wo o fetogafeto-gang sehla se sengwe le se sengwe.
Dijo tša Molefe di solwa ka bothakga, ebile di akaretša le disola tša Isi-jingi – bogobe bja go dirwa ka lephotse, lephotse la go bešwa, lebebe la go kgahla la go dirwa ka diperekisi le potloro; Isibindi necha-kalaka – sebete sa kgomo sa go gatikwa ka potloro, chakalaka ya digwere tše serolwane le moro wa eie; le Iqanda, Isibindi noshatini – motswako wa setšhuuse gadikilwego, dibete tšakgogo mogwapa wa gotlotšwa ka borobjwe bja lee.“Ge o fihla Motsekapa, o ka direga gore o se bone taetšo ya makgonthe ya gore Afrika Borwa e mabapi le eng, ke ka fao ke tšeerego sephetho sa go dira se maleba ka dijo tša setšo le go laetša baeti tšeo re di jago.
Ke ipotša tšatši ka tšatši ge ke anegela batho ka leeto laka; ke ba botša ka tlha-thollo yaka ya gore dijo tša isiZulu ke dife.
Ke holofela gore batho ba tlo di thabela go ya le ka fao di lego ka gona.
Re nale tshepho ya go hlatloša disola tša se
tlwaedi go ba tša maemo a godimodimo.
Motsekapa o nale batho ba ditšo tša go fapafapana, ntle le baeti ba boditšhabatšhaba; ka moka ba tla ithuta ka dijo tša isiZulu,’’ a realo.
Diresturente tše 50 tše kaonekaone lefasengE be e le mokgwa wa Molefe wa go tumiša dijo tša setšo ka sebjalebjale wo o mo dirilego gore a ikhweletše sekgoba lenaneong la 50 Next, leo ngwaga ka ngwaga le ketekago batho ba 50 ba mengwaga ya ka fase ga ye 35 bao ba fetošago seemo sa legoro la dijo lefaseng ka bophara.
Phadišano ye e kgontšha baapei ba bohlale kudu go laetša lefase mabokgoni a bona a go apea.Molefe o ile moletlong wo wa difoka ka Phupu gola Bilbao, Spain, ebile o bolela gore e be e le letšatši la tlhohleletšo la go boledišana le baapei ba bangwe.“Ke bile le mahlatse a go kgona go kopantšha batho go tšwa nageng ka bophara le ba mengwaga ka moka go tla go ipshina ka dijo tša rena.
Batho ba nale go nyenya dibere (go ja ditho tša ka teng tša diphoofolo) gomme ke nyaka go ba bontšha gore ge ba ka di apea gabotse, di tla ba monate go swana le seripa sefe goba sefe sa nama.
Ke rata gape le go hlohleletša matena a ditho ka moka tša phoofolo, go etiša pele mokgwa wo wa go ja ka tsela ye maleba,’’ a realo Molefe.Emazulwini mathomong a ona ngwaga wo e ithopetše gape sefoka sa go ba Resturente ya Ngwaga Ka Moka ya go Šoma Botse go Feta tše Dingwe ka moka kua Difokeng tša Bone tša Resturente ya Luxe tša go swarwa Ngwaga ka Ngwaga.
Leano la Kagoleswa ya Ikonomi le go Boetšwa Sekeng ga yona Emazulwini e thwetše batho ba bane ebile Molefe o nale dithulaganyo tša go godiša kgwebo ya gagwe.
O bolela gore bohwa bjo bo humilego bja Afrika Borwa ke bjona bjo bo gokagoketšago baeti.Bjalo ka karolo ya Kago-leswa ya Ikonomi le go Bušetšwa Sekeng ga yona, mmušo o hlaotše lefapha la boeti bjalo ka le lengwe le bohlokwahlokwa ebile e le le legologolo la go hlohleletša go boetšwa sekeng ga ikonomi.
Kgoro ya Boeti, lefapha la praebete le bakgathatema ba bangwe ba ipopile ngatana ye tee go hlama Leano la go Boetšwa Sekeng ga Lefapha la Boeti, leo le tla thušago go bopa ditirišanommogo tše logetšwego maano magareng ga mmušo le intasteri go netefatša maitemogelo ao a kaonafetšego a baeti.
Se se tla dirwa ka go tsebagatša dikgopelo tša e-visa, go hlohleletša polokego ya baeti le go dira gore go be bonolo gore badiriši ba humane dilaesense.
Re swanetše go dira se sengwe gonabjale re le mmogo go fediša dikgaruru kgahlanong le basadi
vukuzenzele unnamed
Re thoma Kgwedi ya Basadi ka masetla pelo.
Re sa lebane gape le lehla kore leo le sa kgahlišego la setšhaba sa rena.
Mo kgweding ye e fetilego, sehlopha sa banna le basadi seo se bego se gatiša bidio ya mmino ka moepong wo o bego o sa hlwe o šomišwa kgauswi le Krugersdorp se ile sa hlaselwa ke bahlasedi bao ba bego ba itlhamile bao ba ilego ba kata ka bontši basadi ba seswai.
Ditiro tše šoro tše ke go tshela ditokelo tša basadi le basetsana gore ba dule le go šoma ka tokologo le ka polokego.
Le ge e le gore ba nyakana le bagononelwa ba ditiro tše, Tirelo ya Maphodisa ya Afrika Borwa le yona e swanetše go lebiša šedi ya ka pela go dingongorego tša setšhaba sa ka West Village, fao tiragalo ye e diragetšego gona, seo se bolelago gore se hlaselwa ke digongwana tšeo di itlhamilego fao lefelong leo.
Bao ba katago ga go na le fao re ba beilego gona setšhabeng sa rena.
Re ipiletša go ditšhaba gore di šomišane le maphodisa go netefatša gore basenyi ba ba a golegwa le go sekišwa.
Ditšhaba tša rena ga se tša swanela go dula le disenyi ka malapeng a bona.
Ka mehla go na le motho ditšhabeng tša rena yo a tsebago se sengwe ka seo se diragetšego, yo a kwelego se sengwe ka seo se diragetšego goba yo a tlogago a bone se sengwe ka seo se diragetšego.
Bothata ke gore ba bantši ba rena ba kgetha go homola ka gobane mosenyi e le mogwera wa bona, e le molekane goba mošomimmogo.
Goba re no tšhoga fela le go tšhoga go ba batšwasehlabelo.
Go bohlokwa go gopola gore dipego tša bosenyi ka moka tšeo di hwetšwago ke lekala la boikgokaganyo la Thibelo ya Bosenyi boitshupo bja batho bao ba bo begago bo ka se utollwe.
Ke ipiletša go yo mongwe le yo mongwe yo a nago le tshedimošo ka ga bosenyi bjo gore ba bo bege go maphodisa gore basenyi bao ba golegwe.
Ka lebaka la bogolo bja bothata bjo ka nageng ya rena, ga go sa kgonagala go efoga boikarabelo bja go bega bosenyi bja tša thoba lano.
Go ya ka karolo ya molao wo mompsha wo o setšego o thomile go šoma, kamoka le go ya ka tlamego ya rena ya maitshwaro, ka moka ga rena bjale re na le maika rabelo a semolao go bega bosenyi maphodiseng ge re tseba ka bona, ge re na le mabaka a go kwagala a go gononela gore bo gona goba ge re belaela gore molato wa tša thobalano o dirilwe kgahlanong le motho yo a sa kgonego go ikemela.
Go se bege molato woo wa tša thobalano bjale e setše e le selo se se bonwago bjalo ka molato wa bosenyi.
Ye ke karolo ya molao o tee go ye meraro yeo ke e saennego pejana mo ngwa geng wo ye e maatlafatšago ntwa kgahlanong le di kgaruru tša bong ebile e fa thekgo le tšhireletšo go batšwasehlabelo.
Gareng ga tše dingwe, melao ye e katološa bogolo bja Retšistara ya Bosetšhaba ya Basenyi ba tša Thobalano, ya maatlafatša tshepedišo ya go lekola se ka šedi ge e le gore batho bao ba batlago mošomo ga ba na melato, le go tsebagatša melato ye mengwe ye meswa ya basenyi ba tša thobalano.
Ditshepedišo di gare go tsenya melao ye tirišong.
Tšona di akaretša go hlahla basekiši le bomaseterata, go fa ditaelo tša mabapi le peila go bahlankedi ka moka ba SAPS, le go ngwala leswa matlakala a dipharomelato gore a akaretše melato ye meswa ye e hlamilwego.
Re ikemišeditše gore metheo ye ka moka e tsenywe tirišong gore bahlankedi ba rena ba phethagatšo ya molao le dikgorotsheko di kgone go nyakišiša le go sekiša ditiro tša dikgaruru tša bong gabotse.
Dikgaruru tša bong le polao ya basadi ke bothata bjo bo tšwilego taolong setšhabeng bjo bo ikepetšego ka medu.
Ga se gwa lekana gore badirabosenyi ba golegwe, ba sekišwe, ba bonwe molato le go romelwa kgolegong.
Re swanetše go šoma mmogo go rarolla dilo tše di hlohleletšago dkgaruru tša bong ka ditšhabeng tša rena, go akaretšwa maitshwaro le ditiro tša kgatelelo ya basadi tšeo di dirwago ke banna.
Go fediša dikgaruru tša bong go nyaka gore re šomišaneng mmogo bjalo ka batho.
Se se ra go tšwetša pele maitshwaro a makaone mabapi le tekatekano ya bong ka ditšhabeng tša rena, mafelong a rena go rapela le ka malapeng a rena.
Bjalo ka banna, re swanetše go laetša go se kgotlelele ga rena ga kgethollo ya tša bong, taolo ka banna le dikgaruru tša bong mabapi le ka fao re swarago balekane ba rena ka gona, bašomimmogo, bomma, bosesi le barwedi.
Re ka be re le motho ka o tee, bjalo ka mekgatlo, di kgwebo goba bengmešomo, re swanetše go kgatha tema karolong ya lesolo la naga ka tsela ye nngwe le ye nngwe yeo re ka kgonago ka yona, e ka ba ya go ithaopa go šoma madulong a basadi ba go bogišwa ba tshabela ng go ona, e ka ba ka go thekga dihlopha tša badudi tše di šomišanago le mapho disa goba e ka ba ka go tsenela masolo a dikolong tša rena a go bula badudi mahlo ka go ba tlhahlelela ka tshedimošo.
Ka ge dikgaruru tša bong e le bothata bja setšhaba, ke maikarabelo a setšhaba ka moka go di fediša.
Re thomile, eupša ka ge bosenyi bjo šoro bjo bo dire gile ka Krugersdorp bo re gopotša, re swanetše go dira tše ntši gomme re swanetše go dira ka tšhoganetšo kudu le ka maikemišetšo.
Dibaka tša go hwetša pasari go bafsa
Kgaogelo Letsebe
Sonia Malinga (23) go tšwa Piet Retief ka Mpumalanga o bolela gore go ba moa mogedi wa pasari ya Khamphani ya Shoprite go netefaditše gore a be le bokamoso bjo bo tshepišago.
Malinga o hweditše pa sari go tšwa kgwebong ye kgolo ya ka Afrika Borwa ka 2018.
O dirile dikgope lo tša pasari ka morago ga go pheta dithuto tša sekolo seo se phagamego ka Hoërskool Piet Retief.
“Ge ke gola, mathomong ke be ke nyaka go ba ngaka, eupša ka mora gonyana ke ile ka thoma go lekola dikgetho tše dingwe tša mošomo.
Ke ile ka bala ka mešomo ya bolaodi bja theko ya diphahlo le kabo ya ditirelo le ya bolaodi bja go sepediša diphahlo gomme ka ona motsotso o ke ile ka ikwa ke rata kudu lekala le.
Ke go pola ke be ke dula fase ke bogela dilori di tsena le go tšwa toropong ya gešo ke nyaka go tseba gore ke mang yo a netefatšago gore boleng le bontši bja dithoto bo nepagetše le gore di fihla lefelong la tšona la maleba.
Ke fao ke ilego ka hwetša lerato la ka gona mabapi le lekala le,” gwa bolela Malinga.
Malinga o hweditše kgrata ya BCom Onase Dithutong tša Bolaodi bja go Sepetša Diphahlo ka Yunibesithing ya Joha nnesburg gomme a thoma mošomo wa gagwe ka Shoprite bjalo ka mošomi yo a hlahlwago ka tša bolaodi bja lefelo la go sepetša diphahlo ka Hlakola 2021.
Mo nakong ye e sa tšwago go feta o ile a hlatlošetšwa go ba mosekaseki wa theko ya diphahlo tša lebenkele.
Go ba karolo ya Kha mphani ya Shoprite go okeditše tsebo ya Malinga ka intasteri ya dikgwebo tša go rekiša.
“Go nthutile tše ntši le go feta ka ga bolaodi bja go sepetša diphahlo ebile go nthušitše gore ke kgone go tšwela pele go kgoboketša mabokgoni a ka le go gola mo mošomong wa ka,” a realo.
Ka fao o ka dirago dikgopeloDikgopelo tša lenaneo le la pasari la Khamphani ya Shoprite leo le akaretšago bohle le buletšwe dikgo pelo tša ngwaga wa dithuto wa 2023.
Pasari ye e e thoma ka R45 000 go fihla ka R70 000 ka ngwa ga, go lebeletšwe lefapha la dithuto le sehlongwa sa dithuto seo moithuti a tlogo ithuta go sona.
Le akaretša ditšhelete tša dithuto, dipuku, diputseletšo tša madulo a ka khamphaseng le ditumelelano tša go buša tšhelete yeo ka go šomela khamphani ye.
Dinyakwa tše bohlokwa tša go dumelelwa ka pasari di akaretša go ba modudi wa Afrika Borwa, go ba o phethile dithuto tša marematlou/kreiti ya 12 gomme o se be le me ngwaga ya go feta ye 27.
Dipasari di a hwetšagala ka mafapheng ao a la telago a dithuto gomme bakgopedi ba swanetše go ba ka ngwageng wo o beilwego wa dithuto ka nakong ye ba dirago dikgopelo:
• Boithuteladihlare (ngwaga wa mathomo, wa bobedi, wa boraro le wa bone)• Bolaodi bja dikgwebo tša thekišo (ngwaga wa mathomo, wa bobedi le wa boraro)• Bolekodi bja ditšhelete (ngwaga wa bobedi, wa boraro le wa bone)
• Bokgwebi bja inthane teng: tlhamo ya Mana neo a Dikhomphiutha a go Rekiša ka Inthanete (ngwaga wa bobedi le wa boraro)• Dithutamahlale tša dijo (ngwaga wa bobedi, wa boraro le wa bone)•
Theknolotši ya tša tshedimošo (ngwaga wa bobedi le wa boraro)• Dithuto tša bolaodi bja go sepediša diphahlo le tša bolaodi bja theko ya diphahlo le kabo ya ditirelo (ngwaga wa boraro le wa bone).
Re leboga baoki ba rena
Allison Cooper
Baoki ba naga, mmogo le bašomi ba bangwe ba kalafo, ba beile maphe lo a bona kotsing go thuša ba bangwe nakong ya le uba la Bolwetši bja Coronavirus (COVID-19).
Letšatši la Boditšhabatšhaba la Baoki, e lego 12 Mopitlo, ke sebaka sa go keteka baoki go ditirelo tšeo ba di fago batho.
Mooki wa profešene Luyanda Ganuganu wa dingwaga tše 25, go tšwa Bookelong bja Groote Schuur ka Kapa Bo dikela, o re letšatši leo ke gape sebaka sa baoki go tšwela pele go bontšha bokgoni bja pro fešene ya bona.
“Ke sebaka sa gore baoki ba lemogwe, eupša re swanetše go tšwela pele go fa batho tlho komelo ya boleng, kudu na kong ya leuba,” a realo.
Ganuganu o be a le pele na kong ya lephotho la mathomo le la bobedi la leuba, a šoma ka phapošing ya bookelo ya batho ba go lwala kudu ka lebaka la COVID-19.
“Karolo ye kaone go feta ka moka ke maitemogelo ao ke a hweditšego ge ke šoma le balwetši, eupša selo se se mpe go feta ka moka ke mahu ka moka ao a bilego gona ka phapošing ye.
Seo se be se kweša bohloko kudu .”Ganuganu, yo a nago le me ngwaga ya go feta ye mebedi e le mooki, o kgethile mošomo wo ka gore o rata go šoma le batho.
“Ke goletše motsesegaeng ka Kapa Bohlabela gomme ke bone ka moo batho ba swarago bo thata ka lebaka la go hlo ka dikliniki tšeo di nago le tlhokomelo ya baoki.
Se se godišitše lerato la ka la go nya ka go dira phapano,” a realo.
Nakong ya leuba Ganuganu o ile a swanela ke go ithuta go šoma ka fase ga kgatelelo.
“Go be go swanelwa go tše wa diphetho ka bjako gomme o swanela ke go tšea diphetho tše dibotse ka lebelo.
Ke ithu tile gape go bolela le balwetši,” a tlaleletša.
Ganuganu o hweditše go le bothata go ya mošomong na kong ya lephoto la bobedi.
Le ge a be a nyaka go thuša ba bangwe, o be a tšhogela gape lapa la gagwe.
“Ke nyetše ka Manthole 2020 gomme mosadi wa ka o mme leng.
Ke bone baimana ba bantši ba hlokofala ka phapošing ya COVID-19 .
Ke ile ka swanela ke go hlokomela kudu ka gore ke be ke sa nyake go bea mosadi wa ka kotsing,” a realo.
Ganuganu o leboga balaodi ba gagwe gammogo le bašomi mmogo ka yena.
“Ke nyaka go ba leboga ka thekgo ya bona le go mpha se baka sa go gola bjalo ka mooki.
Ke maitemogelo a mabotse go šoma le badirišani bao ba the kgago bašomi ba bannyane.”Molaetša wa gagwe setšha beng ke gore ba thuše baoki ka go ba le maikarabelo.
“Re thuše go go thuša.
Mang le mang o tseba seo a swanetšego go se dira na kong ya COVID-19 .
O kgopelwa go tšwela pele go latela ditlhahli ka moka le melao,” gwa realo Ganuganu.Mooki wa profešene Luyanda Ganuganu o dutše a di etile pele go lwantšheng COVID 19 mo Bookelong bja Groote Schuur.
Boemakepe bja Durban bo hlola dibaka tše dintšhi tša go thiba letšatši ka Afrika Borwa
vukuzenzele unnamed
Kgauswanyane, ke etetše Boemakepe bja Durban go iponela ka bonna mošomo wo o dirilwego go dira gore boemakepe bo kgone go šoma gabotse gape bo be le mohola.
Ka morago ga go bolela le bolaodibogolo bja Transnet, ke sepetše le boemakepe ka seketswana sa teko, seo gantši se šomišwago go hlahla dikepe tše dikgolo mo tseleng ya ma tseno go ya go boemong.
Go bona mošomo wa boema kepe o le ka meetseng, motho o gopotšwa bogolo bja mošomo wo le ka fao o raraganego ka gona.
Ge boemakepe bo sa šome gabotse, ekonomi ka moka e a amega, go tloga go barekantle le baišantle go ya go bareki.
Ka go le lengwe, ge boemake pe bo šoma gabotse bo ka dira gore ekonomi e gole gomme bja dira gore naga ya rena e be sebaka sa selete le kontinente.
Ge ke etetše Durban ka Diphalane 2019, borakgwebo ba bantši ba gae le bašomiši ba boemakepe ba tšweleditše matshwenyego go nna ka ga go šoma ga Boemakepe bja Durban.
Dikhamphani tša dikepe, kudu, di tšweleditše matshwe nyego ka ga pitlagano ya dilori le dinako tša go leta, go ditelega ga go fihla ga dikepe le dinako tša boemakepe, tlhokomelo ya go fokola ya didirišwa le ka kakaretšo tšweletšo ya fase ka boemakepeng.
Ge ke be ke etetše boemakepe bjo kgauswanyane ke be ke eya go lekola ge e le gore maikgafo ao a dirilwego go matshwe nyego a a phethagaditšwe.
Ka nnete go bile le tšwelopele ye kgolo mo ngwageng wa go feta ka go fetoša go šoma ga boemakepe, le ge go na le khuetšo ya COVID-19 .
Maitapišo a a šetše a bontšha dipoelo go tlhokomelo ye e kaonafetšego ya didirišwa, pitlagano yeo e fokotšegilego, dinako tša go dira dilo tša lebe lo le tšhomišo ye e oketšegilego ya diporo go na le dinamela tša tseleng.
Le ge se e le tšwelopele ye bohlokwa, go sa na le mošomo wo montši woo o swanetšwego go dirwa go bea Durban mae mong a go ba boemakepe bja maemo a godimo le bjalo ka boemakepe bja hapo ya He misfere ya Borwa.
Mo mengwageng ya kgau swanyane, boemakepe bo tlogile maemong a bjona a go ba bja mathomo ka Afrika go ba bja boraro, ka morago ga Tangier ka Morocco le Boema kepe bja Said ka Egepeta.
Dinako tša go fihla ga dilori e kaonafetše kudu.
Gape, go tshepagala ga go šogana le morwalo go kaonafetše go ya go 80% gomme go lebile go 95% go fihlelela maemo a boditšhabatšhaba.
Dinako tša go leta ga dikepe di fokotšegile go magato a go makatša.
Dipalopalo tše di ka bo nala e le tša botsebi le go se kwešišagale, eupša di na le khuetšo ya thwii mo kgolong ya ekonomi le go ditefo tšeo re di lefago bjalo ka bareki.
Re dirile gore go kaonafatša go šoma gabotse ga maemake pe a rena e be selo se bohlokwa sa Operation Vulindlela go mme re nepišitše go ageng lefsa Transnet, yeo e lego ye nngwe ya dikgwebo tša mmušo tše bohlokwa.
Ba taolo ye mpsha ya Transnet le dikarolo tša yona tša go šoma ba nepiša ka maikemišetšo a go fetoša go šoma ga boemakepe.
Ba taolo ba na le maano a go hlohleletša gape a go kgahliša a go atološa mafelo ka moka a mahlano a boemakepe.
Wona a akaretša go katološa tsela ya Maydown Wharf go dumelela dikepe tša sebjale bjale tše dikgolo go tsena ka boemakepeng, go tswalela Pier 1 le Pier 2 go hlola bokgoni bja tlaleletšo bja ditšhelo le kaonafatšo ya lefelo la setšhelo le lefsa ka Point Precinct.
Ka moka, katološo ya infrastraktšha mo boemake peng bjo e tla nyaka dipeeletšo tše dimpsha tša go dira R100 bilione mo mengwageng ye mesome le ya go feta ye e tlago.
Se se tla fetoša boemakepe go felelela, ya katološa bokgo ni bja bjona bja go šogana le setšhelo go tloga go diyuniti tše 2.9 milione go ya go diyuniti tše 11 milione.
Maano a a go hlohleletša a tla nyaka gore lekala la praebete le kgathe tema ya go bonala le ya dipeeletšo.
Transnet, go akaretša Boema kepe bja Durban, ke thoto ye bohlokwa ya setšhaba yeo e lego ya batho ba Afrika Borwa.
Ditirišano le lekala la prae bete di bohlokwa go tliša peeletšo ye mpsha, theknolotši le bokgoni go tshepedišo ya boemakepe le go mpshafatša didirišwa le infrastraktšha.
Transnet e beakanya, mohla la, go kwalakwatša kgwebo moragonyana ngwaga wo go aga le go sepetša Lefelo la Boemakepe le lefsa.
Se se tla tliša peeletšo ya praebete le go kaonafatša bokgoni bja go šogana le setšhelo.
Ka tshepetšo ya rena re kaonafatša ka go latelana bokgoni bja maemakepe a rena le diporo gomme ba utolla peeletšo ye kgolo ka infrastraktšha.
Se se ka se fokotše fela ditshenyagelo le go kaonafatša bokgoni bja maemakepe a rena, eupša se tla hlola mešomo ye mefsa mo tshepetšong.
Ka bobedi dikaonafatšo tša tshepedišo le phetošo ya sebo pego, Boemakepe bja Durban bo tla boela maemong a bjona a go ba boemakepe bja go šoma gabotse go feta ka moka mo Afrika.
Bjalo ka ge e le karolo ya Leano la rena la Kagolefsa le Mpshafatšo ya Ekonomi, re tla tšwela pele go šoma ka maatla go oketša dipeeletšo mo infrastraktšheng le go fetoša intasteri ya rena ya manane.
Ge leeto la ka Durban le tlogetše selo se tee mona ganong wa ka, ke ka moo maAfrika Borwa ba kgonago go atlega diprotšekeng tše bohlokwa kudu le tše dikgolo.
Maikemišetšo a rena a swanetše go sepelelana le bo golo bja ditlhohlo tše re nago le tšona.
Ka tšwelopele yeo re e di rago mo Boemakepeng bja Durban, ka mabokgoni ao a matlafaditšwego le mabokgoni ao re nago le wona ka go Trans net, bjale re tseleng ya maleba.
Gomme re sepela ka lebelo go fihla moo re yago gona.
Thuša barutwana go tlwaela go phela le COVID-19
More Matshediso
BATSWADI LE BARUTIŠI ba ka thuša barutwana go šogana le letšhogo le kgatelelo ya monagano tšeo ba itemogelago tšona ka lebaka la leuba la Bolwetši bja Coronavirus .
Barutwana ba dutše ba lebane le di tlhohlo ka lebaka la Bolwetši bja Corona virus (COVID-19) le melao ya go dula ka gae.
Go bile le diphetogo tše dikgolo dikolong tša Afrika Borwa, gomme se se ka dira gore barutwana ba kwe ba tšhogile gape ba šia.
Barutwana ba ile ba swa nela go tlwaela go ithuta ka inthanete le go ditelwa dithu tong tša bona, go se kopane le batho ba bangwe, go lahle gelwa, manyami le bohloko, tšeo ka moka di ka hlo lago letšhogo le kgatelelo ya monagano.
Setsebi sa monagano sa thobamatswalo Boitu melo Tlhapane, yoo a šomago Lekaleng la Thuto ya Kakaretšo ka Kgorong ya Thuto ya Freistata, o re go kwa o tšhogile o na le kgatelelo ya monagano dina kong tše tša boima go a kwešišega.
“Barutwana gonabjale ba na le nako ye e ka bago ngwaga le seripa ba feto getše go mokgwa wo mofsa wa go ithuta, ka nako ye nnyane ya go kopana le go ruta.
“Ba bantši ba ile ba swa nela ke go ithua ka noši, mola ba phela ka kgonono ka bokamoso bja bona le khuetšo ya COVID-19 mo ditshepong tša bona le ditorong tša bona, mo bophelong bja lapa la bona le leagong la bona,” gwa realo Tlhapane.
Ka moo o ka šoganago le seemo O hlaloša gore letšhogo ke go šia goba go ngongorega ka selo seo o sa tsebego gore pheletšo ya sona e tla ba eng.
Go thuša barutwana go šogana le seemo, o fa dikeletšo tše di latelago: • Kwešiša gore go tlwalegile go tšhoga le go šia.
Se ga se re gore o na le bofokodi.
Go lokile gore o se se be gabotse.
• Seo o se dirago ka go šia ga gago ke seo se lego bohlokwa.
Naa o latela melao ka moka ya COVID-19 yeo e beilwego go šireletša wena le ba bangwe?
Ke eng se sengwe seo o ka se dirago go kgonthiša polokego ya gago le ba bangwe?• Naa o na le tshedimošo ya go tshepagala ka COVID19 go ka go thuša ge wena le bao o ba ratago le ka fetelwa?• Naa o na le thekgo ya barutiši, balapa le bagwera go go thuša ge o ikwa o na le kgonono goba o na le kga telelo ya monagano goba letšhogo.
Barutiši le bona ba ka fa barutwana thekgo ntle le go kopana le bona ka go ba fa didirišwa tša go ithuta ka inthanete le go ba direla dihlopha tša go ithuta mo intheneteng; ka go ba gopotša go ithuta e lego seo se tla hlohleletšago baru twana go ithuta ge ba le ka gae; le go ba hlohleletša go boledišana ka matšhogo a bona ka ga go tsena sekolo.
“Se se bohokwa, kudu go dithutwana tšeo di ba pale lago,” a tlaleletša.
Balapa le bagwera ba ka fa barutwana thekgo ya maikutlo, ka tsela ya go ba hlohleletša le go ba kgonthišišetša nako le nako, gwa realo Tlhapane.
“Barutwana ba hloka go gopotšwa nako le nako gore maitapišo le boikgafo bja bona di a lemogwa gape di a lebogwa, ka gona seo se oketša boitshepo bja bona.
Ka moo o ka fokotšago letšhogo Tlhapane o re go na le ditsela tše mmalwa tšeo batswadi le barutwana ba ka fokotšago letšhogo.
Tšona ke tše: • Kgonthiša gore go na le ditshepedišo tše di latelwago tša ka mehla tša go ithuta, go robala le go kopana le batho.
Se se tla thuša barutwana go fihlelela dinepo tša bona ka dinako tše di beilwego, mola di ba thuša go ikwa ba na le taolo dithutong tša bona.
• Barutwana ba swanetše go šomiša methopo ya bona ka moka yeo e lego gona yeo ba e filwego sekolong le go mananeo a go ithuta, ao a sepelelanago le lena neothuto, ao a gašwago thelebišeneng le radiong.
• Batswadi ba ka thuša ka go kgonthiša gore barutwana ga ba theeletše le go bogela kudu ditaba tša COVID19, kudu tše di amanago le mahu le ditaba tša go se be tša nnete, ka ge se se tla godiša matšhogo a bona gomme sa dira gore ba be le mathata a mantši a mona gano.
• Barutwana ba swanetše go fokotša go šomiša bobegaditaba bja leago, ka ge bo senya nako ya dithuto gape bo šitiša kudu.
• Balapa ba ka fetoša mekgwa ya bona ya go phela ka go tsenya mešomo ya go ihlo komela, go swana le go ithobolla le go raloka.
“ G e m o r u t w a n a a l a h l e gelwa ke motho yo a mo ratago, a ka itemogela maswao a manyami a go swana le kgatelelo ya monagano le letšhogo.
“Go bohlokwa gore sekolo le batswadi ba romele barutwana ba go thekgo ya monagano le leago, yeo e fiwago ke Kgoro ya Thuto ya Motheo, goba ba bonane le methopo ya go se lefelwe goba dikliniki tša moo ba dulago gona gore ba ba romele go batho ba maleba,” gwa realo Tlhapane.
Maswao a kgatelelo ya monagano Batswadi ba swanetše go lemoga le go lebelela maswao a go fapana ao a ka bontšhago gore bana ba bona ba na le kgatelelo ya monagano.
Wona a akaretša:
• Ge ngwana a dula a le tee a sa kopane le ba bangwe.
• Go se je le go se robale gabotse.
• Go huduega maikutlo kudu, go swana le go lla nako le nako, pefelo ya go se laolege goba go befelwa ka pela.
• Go swara bothata go hlokomedišiša.
• Go se fetše mešomo le mešomo ya sekolo ya go direlwa gae.
• Mathata a maitshwaro, go swana le go ba le dintwa.
• Go fa mabaka a go se kwagale a gore a se ye seko long.
• Go dula a le mogaleng goba go dinetweke tša bobegadi taba bja leago.
• Go palelwa ke go fetša mešomo ye mengwe ya ka lapeng.
Batswadi le barutwana ba ka ya diofising tša selete tša kgoro go hwetša thušo.
Ba ka kgokagana gape le Sehlopha sa Kgate lelo ya Monagano le Letšhogo sa Afrika Borwa, go 0800 567 567 goba ba romela SMS go 31393 gomme mothoba matswalo o tla ba leletša.
Ditšhaba tše di kopanego di bohlokwa go katlego ya Afrika Borwa
vukuzenzele unnamed
Le ge dikgaruru le tshe nyo tšeo di phulegi lego dikarolong tša KwaZulu-Natal le Gau teng kgauswanyana di hlotše tshenyo ye kgolo go thoto le mešomo, di bile gape le khuetšo ye kgolo go kopano ya ditšhaba tša rena.
Se se hlatsetšwe ka diti ragalo tša masetlapelo tšeo di diragatšego Phoenix le eThekwini.
Nakong ya dikhuduego tše mpe le go feta ka temokra sing ya rena, le klaemete yeo e šetšego e tletše ka dikgo nono le matšhogo, batho bao ba bego ba phela mmogo ka khutšo ba hlanogelane.
Go sa na le tše ntši tšeo re swanetšego go di utolla ka ditiragalo tšeo di diragetšego.
Koketšego ya ditaba tša maaka, phetošo ya diswantšho le tshedimošo ya maaka di dirile gore go be bothata go aroganya ditaba tša nnete le tša maaka.
Eupša re a tseba go tšwa go dipego tša semmušo le maikarabelo a batho gore batho ba be ba thiba ditsela ka lebaka la semorafe, batho ba bangwe ba be ba ntšhwa ka difatanageng tša bona gomme ba bethwa, gomme ba bangwe ba tlontlolotšwe le go nyatšwa.
Batho ba mmalwa ba bolailwe.
Bontši bja tše di diragetšego ke dipoelo tšeo di bego di se a letelwa tšeo batho ba e tšeelago molao matso gong.
Go itšeela malao matsogong go ka se kgo-tlelelwe ka mo nageng ye.
Ke bosenyi gape go kotsi.
Bjale ka gore go okobetše mo mafelong ao a amegilego, mekgatlo ya rena ya phethagatšo ya molao e nyakišiša ditiro ka moka tša bosenyi.
Sehlopha sa banyakišiši se filwe mošomo wa go šogana le babolai gomme ba šomi šana kudu le badudi lefe long leo.
Go na le bao ba swe rwego gomme bao ba rwelego maikarabelo ba tla lebane le molao.
Bontši bja dipolelo tša ditira galo tša Phoenix bo tletše ka maitekelo a go lwa ka semo rafe.
Go tiišetšwa ke batho ba go se tsebege go bobegaditaba bja leago le melaetša ya sehlopha yeo e dirago ditatofatšo tša go tšhoša le go ipiletša gore batho ba ipušeletše.
Go bile le maitekelo a go tšweletša se bjalo ka dintwa tša semorafe gare ga maAfrika le Maindia.
Go no swana le ge go bile le batho bao ba lekilego go šomiša bošaedi batho bao ba hlokago go hlola hlakahlakano, go na le bao ba nyakago go tšweletša ditiro tša bosenyi go fihlelela dinepo tša bona gomme ba khuta ka gore ke ditiro tša semorafe.
Ba ka se atlege.
Afrika Borwa e na le histori yeo e ikgantšhago ka yona ya maitshwaro a mabotse a go se be le semorafe le tšhomišano ya batho ba go šoma.
Ditšhaba tša maAfrika le maIndia di dutše di swaragane mo ntweng ya mmušo wa kgate -lelo le, mmogo le ditšhaba tše dingwe, ba dula ba ikgafile go ba setšhaba sa go swaragana sa temokrasi.
Go arabela letšhogo le go se tshepane, batho ba Phoenix le mafelo a kgauswi elego a Bhambayi, Zwelitsha le Amaoti ba šomana le go bošetša maemo sekeng.
Ba thušwa ke mekgatlo ya khutšo yeo e hlomilwego ke Tirelo ya Maphodisa a Afrika Borwa ka tirišano le baeta pele ba setšhaba, ditšhaba di kopane go thekga bao ba amilwego ke dikhuduego le go bula ditsela tša dipoledišano.
Ye ga se karolo e le tee ya naga yeo e kopanego le ditlhohlo tša mohuta wo.
Maitapišo a rena a go aga ditšhaba tše di kopanego a gakantšhwa ke bohwa bja mmušo wa kgatelelo le go se lekalekane mo go tšwelago pele.
Ditoropokgolo tša rena, dotoropo le mafelo a magaeng ka moka a sa arogantšwe ke bobedi morafe le maemo.
Se ga se hlohleletše tirišano le kwešišano, gomme se thi bela mošomo wo re o dirilego wa go aga setšhaba sa go se be le semorafe.
Go lokiša go se lekalekane mo e swanetše go ba karolo ya go aga ekonomi yeo e akaretšago batho ka moka le go kaonafatša maemo a go phela a maAfrika Borwa ka moka.
Ke ka lebaka leo re šomago go aga diekonomi tša metse setoropo le metsemagae, le go nepiša kgolo ya dikgwebo tše dinyenyane.
Ke ka lebaka leo re beeletšago go infrastraktšha mo mafelong a le go šoma go kaonafatša kabo ya ditirelo.
Ka nako ye tee, re swanetše go lwantšha semorafe mo ditšhabeng tša rena.
Re swanetše go ba le dipoledišano tša nnete e sego fela ka maitshwaro a rena go ba bangwe, eupša le gape ka maemo a dilo tšeo di re kgaoganyago.
Ge fela lehumo le dibaka ka Afrika Borwa di sa laolwa kudu ke gore motho ke wa morafe ofe le gore ke wa bong bofe, re ka se kgone go aga setšhaba sa nnete se se kopanego.
Ditiragalo tša Phoenix ke kgopotšo ye bohloko ya ka moo re sa nago le mošomo wo montši wo re swanetšego go o dira go aga ditšhaba tše di kopanego tšeo di tlošitšego ka katlego mellwane ya nako ya go feta.
Ditiragalo tše di bontšha gape ka moo batho ba bangwe ba ikemišeditšego go re aroganya, le ka moo re swanetšego go dira tšohle go ba ganetša.
Ke maikarabelo a rena ka moka go thekga ditšhaba tše tša eThekwini le tše dingwe mo leetong la bona la poelano le go fodišana.
Temokrasi ya rena e agilwe ke batho ba go rata khutšo le bao ba ratago go kopantšha setšhaba.
Baagi ba tokologo ya rena ke bagale ba bagolo ba banna le basadi ba maAfrika, Maindia, Makhalate le Bathobašweu bao ba kge thilego gore re boelanya go na le go ipušeletša, le gore go be le khutšo sebakeng sa ntwa.
Bjale ka ge re thomile ka di kgato tša go thobana matswalo go latela ditiragalo tšeo di re tšhošitšego re le setšhaba ka moka, a re beng selo se tee.
A re se dumeleleng gore diphapano tša rena di re thibele gore re fihlelele selo seo re se nyakago ka moka.
A re šomišaneng go aga bokamoso bjo ka moka ga rena re bo nyakago bjoo bo tla holago batho ka moka ka go lekana.
Lenaneo la matlafatšo le buša kholofelo
Owen Mngadi
Lenaneo la Matlafatšo ya Batšwasehlabelo la Thohoyandou (TVEP) le lwela go bušetša kholofelo le boitshepo ka gare ga lenaneo la toka ka mananeo a lona a go tsenelela ao maikemišetšo a ona e lego go thuša baphologi ba dikgaruru tša go thewa godimo ga bong (GBV) le ba go katwa ka go ba fa ditirelo tša monagano le tša leago.
TVEP e thomile ka Limpopo mengwaga ya ka godimo ga ye 20, gomme e šomela ka dipetlele tša Donald Fraser le Tshilidzini ka fase ga Mmasepala wa Selegae wa Thulamela.
Molaodimogolo wa TVEP wa Motšwaoswere, Fhatuwani Manthada, o re maikemišetšo a yona ke go hlohleletša maikutlo a go se amogele tlaišo ya thobalano, ya GBV le tlaišo ya bana magareng a badudi ba Thohoyandou, ka lebaka la gore ditiragalo tše ke tše ntši kudu ka tikologong ye.
O re mo nakong ye e fetilego, dipalopalo tša bosenyi di be di tle di laetše gore go na le melato ye mentši ya go katwa ka Thohoyandou, eupša TVEP e tšeere magato a mantši mo go oketšeng temošo le go fa ditirelo tša thobamatswalo ya letšhogo go thibela thogako ye.
Ka ge lefase le tla be le keteka lesolo la Ntwa ya Matšatši a 16 a Tlhokego ya Dintwa kgahlanong le Basadi le Bana go tloga ka 25 Dibatsela go fihla go 10 Manthole, Mathanda o re lenaneo le kgotsofaditše kgatelopele ye e dirilwego ka go hlohleletša badudi go kwešiša ditokelo tša bona le go bega bosenyi.
“TVEP e amogela batšwasehlabelo ba dikgaruru tša ka malapeng ba palo ya gare ga 80 le 100 kgwedi ye nngwe le ye nngwe, mola melato ya go katwa ye 45 go fihla go 50 e begwa kgwedi ye nngwe le ye nngwe,” go bolela Manthada.Disenthara tša ditirelo ka moka tša lenaneo di fa batšwasehlabelo ditirelo tša go fapanafapana, go akaretšwa go fihlelela thušo ya semolao, tšhireletšo ya batšwasehlabelo kgahlanong le batshwenyi, tlhokomelo ya melato ya kgorotsheko, thobamatswalo le matlafatšo ka tlhabollo ya bokgoni, bjalo se se fa batšwasehlabelo sebaka sa go thoma ka boswa.
Manthada o bolela gore TVEP e šomišana kudu le Tirelo ya Afrika Borwa ya Sephodisa, Kgoro ya Maphelo le Kgoro ya Tlhabollo ya Leago go thibela letšhogo la morago ga tlaišo la batšwasehlabelo ba ba swaraganego le go bula molato.
“Mo melatong ya go katwa, bašomi ba tlhokomelo ya maphelo le maphodisa ba tla disenthareng tša TVEP go thuša batšwasehlabelo gore ba bule melato ya bosenyi kgahlanong le batshwenyi gomme gape, go fa ditirelo tša thobamatswalo,” a realo.
TVEP e amogela batšwasehlabelo ba go fihla go matšatši a 14, efela, peakanyo e ka katološwa mo go melato yeo e akaretšago bana le lapa ka moka.
“Re na le masolo a go hlahlelela badudi ka tsebo ao ka ona re boledišanago le setšhaba le go ruta batho ka
ditokelo tša bona.
Re thuša badudi ba go feta milione ba Thohoyandou le ba metse ye mengwe ya kgauswi.
Re kgonne go bušetša kholofelo gomme bjale batho ba na le tshepo mo go lenaneo la toka ka lebaka la ka fao re amanago ka gona le maphodisa,” a realo.
TVEP gape e hlotše mešomo ya batho ba 44 setheong sa yona bao ba šomelago dikgo ro tša yona tša go fapana go swana le ya ditšhelete, ya merero ya bašomi le ya tekolo.Ka ntle le go amogela thekgo ya ditšhelete ye e tšwelago pele ya R90 000 ka kotara go tšwa go Kgoro ya Tlhabollo ya Leago ya Limpopo, TVEP e amilwe ke COVID-19 ka ge bathekgi ka ditšhelete ba bantši ba ikgogetše morago, bjalo se se amile gampe ditshepedišo tša mošomo tša mokgatlo.Bjalo, Sekhwama sa Karabo sa Dikgaruru tša go Thewa Godimo ga Bong le Polao ya Basadi, seo se thakgotšwego ke Mopresidente Cyril Ramaphosa, gotee le Foramo ya Boditšhabatšhaba ya Basadi ya Afrika Borwa le balekani ba leago ka Dibokwane ngwaga wo, se thušitše lenaneo le.
TVEP e magareng a sehlopha sa mathomo sa mekgatlo yeo e lwantšhago GBVF, go amogela thekgo ya ditšhelete.
Ka palomoka ya R128 milione yeo e kgobokeditšwego ka dithušo tša lekala la poraebete, sekhwama sa makala a mantši, Sekhwama sa GBVF se tla thuša le go thekga phethagatšo ya Leanotiro la Bosetšhaba la GBVF.
TVEP e abetšwe R250 000 ngwaga wo gomme e tla amogela thekgo ye nngwe ya ditšhelete ya 2023.Manthada o re ditšhelete tša thekgo di kgontšhitše TVEP go fihlelela batšwasehlabelo ba bantši le go dira gore mo kgatlo o tšwelepele go šoma.
Murendeni Vhengani (26) ke mophologi yoo a phološitšwego ke TVEP lesoganeng leo a bego a ratana le lona leo le bego le mo tshwenya.
Yena le ngwana wa gagwe wa mengwaga ye mene ba dutše sebaka sa dikgwedi tše 46 mo senthareng ya TVEP .
Senthara ye e mo thušitše go bula melato kgahlanong le lesogana le gape le go le bulela taelo ya tšhireletšo.
Lesogana le le ka se sebaka le sa seka.“Ba nkamogetše ka diatla tše borutho ka morago ga mengwaga ye mentši ya go tshwenywa.
Ke kwele ke bolokegile.
Ke hweditše boi tshepho bja ka gape,” o boletše bjalo.Modulasetulo wa Sekhwama sa GBVF, Ngaka Judy Dlamini, o rile thekgo ya ditšhelete ya mekgatlo ye 108 yeo dikgopelo tša tšona di atlegilego di a šongwa.
Tshedimošo mabapi le sebaka se se latelago sa dikgopelo e tla bulelwa mo nakong ya go se fetše pelo mo go weposaete ya Sekhwama sa GBVF: https://gbvf.org.za/.
Dikgopelo tša NSFAS tša 2023 di buletšwe
vukuzenzele unnamed
Saekele ya dikgopelo ya 2023 ya Sekema sa Bosetšhaba sa Thušo ya Ditšhelete (NSFAS) e buletšwe.
Tona ya Kgoro ya Thuto ya Godingwana, Saense le Boithomelo, Ngaka Blade Nzimande, o tsebišitše malobanyana ka nako ya kopano ya bobegaditaba.Tona Nzimande o re sekema se tšeere sephetho sa go bulela nako ya dikgopelo ka pela, ge go bapetšwa le ngwagola, go fa bakgopedi ba ka moso nako ye e lekanego ya go romela dikgo pelo tša bona le ditokomane tša thekgo.Ge a e fa pego ya bjalebjale mabapi le thekgo ya ditšhelete ya ngwaga wa ditšhelete wa 2022 wa NSFAS, Tona Nzimande o re tekanetšo ya R43 milione e abetšwe sekema go lefa ditefišo tša baholegi ba thuto, go akaretšwa dijo le putseletšo ya senamelwa, le dimatheriale tša thuto.O re dikgopelo tše 985 672 di amogetšwe gomme go tšwa go tšona tše 140 636 ga se tša atlega.Go dikgopelo tše di amogetšwego, tše 739 526 di amogetšwe nakwana go thekga ka ditšhelete boingwadišo bjo bo sa letetšwego gore bo feleletšwe go tšwa diinstitšhušeneng tša go fapana.“Bontši bja bakgopedi ba ba sego ba atlega ba šitilwe go fa bohlatse bjo bo lekanego bja thekgo ya ditšhelete; ba bangwe ba feta magomo a maswanedi; ge ba bangwe bona ba šetše ba fihleletše maemo a godimodimo a lengwalo la thuto ao NSFAS e a thekgago ka ditšhelete gomme maemo a bona ga a sa ba kgontšha go latela dinyakwa tša go ka tsenela thuto ya lekala la kholetše ya TVET,” Tona Nzimande o a hlalosa.Go ya ka tshedimošo ye e lego weposaeteng ya NSFAS, go tloga ka ngwaga wa thuto wa 2021, NSFAS ga e sa thekga dithuto tša thuto ya morago ga tikrii ya mathomo ka ditšhelete.
Se se akaretša ditifikeiti tša thuto ya morago ga tikrii ya mathomo, di-diploma tša thuto ya morago ga tikrii ya mathomo, ditikrii tša honase, ditikrii tša mastase le PhD.Se se ra gore lengwalo la thuto la godimodimo leo sekema se le thekgago ka ditšhelete ke Tikrii ya Mathomo.
Go kaonafatša mokgwa wa dikgopeloKa maiteko a go kaonafatša mokgwa wa yona wa go dira dikgopelo le tshepedišo ya tšona go dira gore e be wo mokaonekaone go šomišwa ke bakgopedi bao ba nyakago go dira dikgopelo, Tona Nzimande o re ngwaga wo, NSFAS e dirile diphetogo tše mmalwa tša go kaonafatša mokgwa wo go kgonthišiša gore badiradikgopelo ba se itemogele mathata.O re weposaete ya go dira dikgopelo ka inthanete ya NSFAS e bopilwe leswa gore e šomišege botse go feta peleng le go dira gore e nyake go swana le dipolatefomo tše dingwe tšeo bakgopedi bao ba nyakago go dira dikgopelo ba di tlwaetšego go swana le WhatsApp, Twitter, Facebook le Instagram.“Tshepedišo ya dikgopelo ka boyona e nolofaditšwe gomme dipotšišo tše di botšišitšwego di bonolonyana gore di kwešišwe ke setšhaba.
Go tlaleletša, bakgo pedi ba ka kgaotša tshepedišo ya dikgopelo gomme ba tšwela pele ka morago ga sebaka ka ntle le go thoma ka leswa, selo seo se bego se sa kgonege mo dinakong tša go feta, o realo.“Ka godimo ga dikaonafatšo tše di dirilwego, NSFAS e okeditše mekgwa ya theknolotši ya go dira dikgopelo go dira gore badiradikgopelo ka go fapana ga bona ba kgone go dira dikgopelo, gape re be re lebeletše gore bontši bja batho bao ba tlago dira dikgopelo ke baswa bao ba ratago go dira dilo ka theknolotši,” Tona Nzimande a tlaleletša.Mekgwa ye meswa e akaretša mobile App, di-SMS le WhatsApp, fao moithuti a ka kgonago go dira kgopelo ya thekgo ya ditšhelete ya NSFAS, go lota mohlala wa maemo a kgopelo ya gagwe le go phumula kgopelo magareng a tše dingwe tše di ntši tše a ka kgonago go di dira.
Mo nakong ye e fetilego ditiro tše di be di kgonega fela ka go tsena weposaeteng.Gape, go kgonthišiša gore ga go na mokgopedi yo a tlogelwa go morago, Tona Nzimande o re NSFAS e tla swara lesolo la go latelela badudi, go kgonthišiša gore batho bao ba sa kgonego go fihlelela didirišwa tša theknolotši tšeo di ba kgontšhago go dira kgopelo ka inthanete ba fiwa methopo le thekgo tša maleba gore ba dire kgopelo.
Pasari ya NSFAS e fihlelelwa bjangO na le maswanedi a pasari ya NSFAS ge o le modudi wa Afrika Borwa yoo a itokišetšago go ithuta ka 2023 goba o šetše o ithuta yunibesithing goba kholetšeng ya setšhaba ya TVET ebile o kgotsofatša dinyakwa tše di latelago:
• Le baamogedi ba mphiwafela wa SASSA goba• Letseno la lena la lapa le le kopantšwego ga le ka godimo ga R350 000 ka ngwaga goba• Ge o le motho wa mogolofadi, letseno la lena le le kopantšwego ga le a swanela go ba ka godimo ga R600 00 ka ngwaga goba• Ge o le moithuti yoo a thomilego dithuto tša yunibesithi pele ga 2018 gomme letseno la lapa la geno ga le ka godimo ga R122 000 ka ngwaga.Lebaka la dikgopelo le tla tswalelwa ka la 31 Pherekgong 2023.
Mešomo le menyetla ya mekgwa ya boiphedi milione, gomme palo ye e sa tšwela pele go gola
vukuzenzele unnamed
Ka fase ga mengwaga ye mebedi ya go feta, re thakgotše Lenaneo la Tlhohleletšo ya Mešomo ya Mopresidente go hlola mešomo le go thekga mekgwa ya boiphedišo bjalo ka karolo ya go thekga tsošološo ya ikonomi go tšwa go leuba la COVID-19.Lenaneo la Tlhohleletšo ya Mešomo ya Mopresidente le sa tšwa go atlega go fihlelela bakgathatema ba milione o tee go tloga mola le hlomilwego.Phihlelelo ye ke ka lebaka la maiteko a tšhomišano mmušong ka moka le setšhabeng ka bophara, go akaretšwa lekala la poraebete, mekgatlo ye e theilwego gare ga setšhaba le ye mengwe ye mentši.Lenaneo le na le seabe mo go tlholo ya mešomo mola ikonomi e tšea nako go kaonafala le go hlola mešomo ka palo ye re e nyakago.Ge re šogana le kgolo ya ikonomi go hlola mešomo ya seriti le ya go swarelela nako ye telele ka palo ye kgolwane, re tla tšwela pele go kaonafatša katlego, Lenaneo la Tlhohleletšo ya Mešomo ya Mopresidente le go dira gore e oketšega go feta pele.
Go sa nyakega kudu gore go tlaleletšwe tsošološo ya mmaraka wa mešomo.
Gape e thekga tsošološo ya ikonomi ka ditsela tše bohlokwa.Go maemo ao e lego gore tlhokego ya bokgoni ke lepheko le legolo mo go khwetšo ya mošomo, mananeo a a fa maitemogelo a mošomo a boleng bja godimo.Ka gare ga lenaneo le legologolo la go thekgwa ke tlhohleletšo, mohlala, baswa ba go batamela go ba 600 000 ba thwetšwe bjalo ka bathuši-ba-dikolo ka dikolong tša ka godimo ga tše 22 000 khutlong ye nngwe le ye nngwe ya naga.
Bolaodi bja sekolo, barutiši le bakgathatema ba bangwe ka moka ba dumela gore seabe sa bathuši-ba-dikolo se kaonafaditše tikologo ya go ithuta ka dikolong.Batho ba bantši ba ba itšhomelago ba hweditše mekgwa ya bona ya boiphedišo e tsenwe bogare ke leuba.
Lekala la bokgabo lona le amilwe gampe gagolo.
Ka gare ga lekala le, thekgo e filwe batho gore ba ihlolele mešomo gomme ba hlolele le ba bangwe.
Difilimi, mmino le dipapadi tše di tšweleditšwego bjale di kgona go dira letseno le lengwe go tšwa go thekišo ya ditokelo, ditekete le diroyalethi.
Tše ka moka di bile le seabe kgolong ya lekala.Lenaneo la Tlhohleletšo ya Mešomo ya Mopresidente gape le thekgile mekgwa ya boiphedišo ya nako ye telele.
Balemelaboiphedišo ba ka godimo ga 140 000 ba amogetše dibaotšha tša thušo ya tšweletšo go ba thuša go thoma le go oketša tšweletšo ka morago ga go tsenwa bogare ke COVID-19.Moholegi wo mongwe wo bjalo ke Phindile Ngcoya wa mengwaga ye 36 go tšwa Richmond go la KwaZulu-Natal.
Ke o tee wa maloko a lesome a kgwebo ya temo ya lapa gomme o re baotšha ye a e amogetšego e thušitše kgwebo ye mpsha go tšwelapele le go dira poelo.Lenaneo la Tlhohleletšo ya Mešomo ya Mopresidente gape le thekga dialoga, ka menyetla ya go fiwa baoki, dialoga tša saense, batsebi ba mešomo ya diatla le ba bangwe.
Diyunibesithi tše masomepeditshela di thuša go thwala dialoga tše di se nago mešomo mo mešomong ye e sepelelanago le mangwalo a bona a thuto.Kgoro ya Saense le Boithomelo e tsebišitše mananeo a saense a badudi a boithomelo a go fapana, go swana le Duzi uMngeni Conservation Trust, ye e thwalago baswa ba tikologo bjalo ka Dithwadi tša Tikologo (Enviro-Champs) go matlafatša ditšhaba gore di tsošološe methopo ya tikologo ya meetse.
Lenaneo le lengwe ka kgoro le thuša borakgwebo go hlabolla ditšhišinyo tša kgwebo ka go ikonomi ya pabalelatikologo.Mananeo a mešomo ya setšhaba gape a na le khuetšo ye botse ye e lebanego mo go ditšhaba gobane a hlola mošomo go dira setho.
Ge go bolelwa ka Lenaneo la Tlhohleletšo ya Mešomo la Mopresidente, se se akaretša go kaonafatša go ithuta ka dikolong, go kaonafatša metsemekutwana, go thekga baphologi ba dikgaruru tša go thewa godimo ga bong, pabalelo ya tikologo le go tšweletša mekgwa ye meswa ya go resaekela matlakala.Lenaneo la Tlhohleletšo ya Mešomo la Mopresidente le thakgotšwe go rarolla bothata bja tlhokego ya mešomo bjo bo gakaditšwego ke leuba la COVID-19.
Le ge e le gore leuba le ka ba le fedile, tlhoke go ya mešomo ga se e fele.Letseno le le amogetšwego mananeong a Lenaneo la Tlhohleletšo ya Mešomo la Mopresidente le bile matlafatšo ya ikonomi go di kgwebo tše nnyane le dikgwe bo tše e sego tša semmušo ka diikonoming tša tikologo go kgabaganya naga.
Bathuši-ba-dikolo ba ba thwetšwego ka Umgungundlovu ba šomiša meputso ya bona ka Umgu ngundlovu.
Go bjalo le ka Putsonderwater.Sebakeng sa go ba le lenaneo la gore ‘batho bao ba hlokago ba tla holega ge bao ba humilego ba huma le go feta’, tšhelete e tsenywa thwii ka gare ga diatla tša ditšhaba tšeo di e hlokago kudu.
Tšhelete yeo morago e dikologa mo tulong ya bona gomme morago e ‘boele e tsene go ikonomi ka bophara’.Ke ka lebaka leo re bitšago lenaneo le gore ke la tlhohleletšo, gobane ikonomi ka moka e a holega gotee le setšhaba.Ka Lenaneo la Tlhohleletšo ya Mešomo la Mopresidente, re buletše enetši, boikgafo, bohlami, boithomelo le menyetla.
Mo tshepedišong, re aga setšhaba seo se šomago.Batho ba go feta milione o tee ba holegile thwii.
Batho ba bangwe ba bantši, ka malapeng le ka ditšhabeng tša bakgathatema, ba kwele khuetšo ya Tlhohleletšo.Mošomo wa rena bjale ke go oketša le go tseneletša khuetšo ya mošomo wo.Ke lebaka la Lenaneo la Tlhohleletšo ya Mešomo la Mopresidente, bjale re na le makgolokgolo a diketekete tša batho ba go ba le boitemogelo bja mošomo bja mohola.
Bontši bja batho ba go bonolo go ba hwetša ka SAYouth.mobi platform.Re dira boipiletšo go dikgwe bo gore di thwale baswa ba ba sa tšwago go hwetša boitemogelo bja mošomo ge ba e tšwa mananeong a.Ge bengmošomo ba ka bona Lenaneo la Tlhohleletšo la Baswa la Mopresidente bjalo ka lefelo la go hwetša baswa ba go ba le talente, gona re tla kgona go bona bokgoni ka botlalo bja lenaneo le ka moka le go atlega kudu ga boithomelo bjo.
Mokgwa o moswa wa go lwantšha bomenetša o hwetša dipoelo
vukuzenzele unnamed
Ntwa kgahlanong le bomenetša e hloka bobedi go nyaka fao go sa tekatekego ga baetapele ba dipolotiki le dihlongwa tša go lwantšha bosenyi tše di ikemego le tše di tsebago mošomo wa tsona.
Ka Polelong ya ka ya mathomo ka ga Seemo sa Naga, ka 2018, ke ile ka ikgafa go fetoša ntwa kgahlanong le bomenetša ka dihlongweng tša mmušo le go lwantšha bomenetša le go kwanela ditheko ka lekaIeng la phraebete ka tsepelelo le maikemišetšo ao a swanago.
Go tloga ka yona nako yeo, re be re šoma ka maatla go maatlafatša le go thekga ditheo tša rena tša phethagatšo ya molao le tše dingwe tše di amegago.
Re ile ra hloma Lekala la Dinyakišišo ka Bolaoding bja Bosekiši bja Bosetšhaba gore bo šome ka bomenetša bjo bogolo le Kgorotsheko ye e Kgethegilego go kgontšha gore go be bonolo gore Lekala la Dinyakišišo leo le Ikgethilego (SIU) le hwetše ditšhelete tše di utswitšwego.
Re fane gape ka thekgo le methopo go dihlongwa tše dingwe tša go lwantšha bosenyi tše bohlokwa tša go swana le Lekala la go Hula Dithoto, Lekala la Melato ya Kgwebo ye e Kgethegilego le Bolaodi bja Dinyakišišo tša Bosenyi bjo bo Beilwego Pele, bjo bo tsebjago bjalo ka the Hawks.
Matsapa a a tšweletša dipoelo.
Ka go dirišana le dihlongwa tše bohlokwa ka lenaneong la toka go bosenyi, Lekala la Dinyakišišo le ngwadišitše melato ya bomenetša ya go feta ye 20 ka ngwageng wa ditšhelete wo o fetilego gomme batho bao ba bego ba gononelwa ba 65 ba pharilwe ka melato.
Bona ba akaretša melato ya go amana le go ‘goga mmušo ka nko’ le melato ye mengwe ya bomenetša bjo bo šiišago.
Ka ngwageng wa ditšhelete wo o fetilego, Lekala la go Hula Dithoto le hweditše ditaelo tša go emiša tshepedišo ya dišhelete tša boleng bja R5.4 pilione tšeo di amanago le melato ya bomenetša, fao e lego gore R70 milione e lefilwe ka go Sekhwama sa Khwetšo ya Dithoto tša Bosenyi.
Mo mengwageng ye seswai ye e fetilego, SIU e hweditše ditšhelete le dithoto tša boleng bja R2.6 pilione gomme ya beela thoko di konteraka tša boleng bja R18 pilione.
Palomoka ya melato ye 119 ya go bitša tšhelete ye e fetago R13 pilione e ngwadišitšwe ke SIU ka Kgorotshgekong ye e Kgethegilego.
Ditiro tša bomenetša ke bosenyi bjo bo hlakahlaka nego go ka di sekiša.
Batho bao ba dirago ditiro tše ba tloga ba tšea matsapa a magolo kudu go khupetša mehlala ya bona.
Ba hloma dikhamphani tša dipuku tša ditšhelete go fihla dikgwebišano tša bona tše di sego molaong, gomme ka pela ba fetišetša ditšhelete magareng ga diakhaonte tše ntši, ba fa tshedimošo ya maaka ka ga letseno go ba taolo ya metšhelo ka nageng, gomme, ge e le gore ke bašomi ba mmušo, ba šomiša bagwera le ba leloko go dira dikgopelo tša dithentara go pipa go kgatha tema ga bona.
Se se ra gore mokgwa wo ba taolo ba tla o šomišago go thulana le bosenyi bjo le wona o swanetše go hlaka hlakana kudu go swana le bona bosenyi bjoo.
Ka 2020, re ile ra hloma Lefelo la Kopanyomešomo la Makala a mantši bjalo ka lefelo la go tlala batho la phethagatšo ya mošomo go rarolla melato ya bosenyi ye e beilwego pele, go akaretšwa le bomenetša.
Lefelo le le kopanya mmogo bokgoni bja dinyakišišo bja makala a mmušo a thibelo ya bosenyi le tšhireletšo le bja Lefelo la Bohlodi bja Ditšhelete, leo le hlomago bohlodi bja ditheo tša phethagatšo ya mošomo go bo šomiša ka dinyakišišong tša bona.
Mengwaga ye mebedi go tloga mola Lefelo la Kopanyomešomo le hlo ngwago, mokgwa wa lona wa makala a mantši a ‘go latelela tšhelete’ o tšweleditše dipoelo tše kgolo.
Mo ngwageng wo o fetilego, mošomo wa Lefelo la Kopanyomešomo o thekgile dinyakišišo tša tsogolekobong le bomenetša tše 276.
Tšhelete ye e ka bago R659 milione e bušeditšwe Mmušong ka go lota le go hwetša dipoelo tša go hwetšwa ka bosenyi.
Tshepedišo ya tšhelete ye e ka bago R613 milione yeo e hweditšwego ka ditiro tše go belaelwago gore ke tša bosenyi e ile ya emišwa.
Lefelo la Kopanyomešomo mathomong le ile la hlongwa ka maikgafo a go nyakišiša bomenetša bja mabapi le dithendara tše di amanago le COVID .
Mošomo wa lona bjale o katološitšwe go akaretšwa go hlatswa tšhelete, bora dia, tšhomišobošaedi ya ditšhelete, go thekga bogo gelathoko ka ditšhelete le melato ye mengwe ye e šiišago ya ditšhelete.
Mo nakong ye e sa tšwago go feta The Hawks e adile kgatelopele yeo e dirilwe go ke Sehlophatšhomo sa Twantšho ya Bomenetša, yeo Lekala la Kopanyomošomo le bopago karolo ya yona.
Magareng ga ngwaga wa ditšhelete wa 2019 le wa 2022, bagononelwa ba 554 ba ile ba golegwa gore ba dirile bomenetša, gomme go bona ba 142 ba ile ba bonwa molato.
Setlabelo se sengwe se bohlokwa sa bohlodi bja dišhelete ke tekodišišo ya mekgwa ya bophelo yeo e dirwago ke Tirelo ya Metšhelo ya Afrika Borwa (SARS).
Ngwageng wo o fetilego, SARS e phethile ditekodišišo tša mekgwa ya bophelo tše 25 tša boleng bja R450 milione ka nakong ya go rarolla go se amane magareng ga letseno leo le begilwego le mokgwa wa bophelo wa motho.
Go molaleng gore magato ao re a tšerego bjalo ka pušo ye a go bušetša sekeng bokgoni, botsebi le seriti sa dihlongwa tšeo di kgathago tema ka ntweng kgahlanong le bomenetša a na le seabe seo se bonagalago.
Mošomo wo o kopa ntšwego wa ditheo tša phethagatšo ya molao ka moka o betha basenyi fao ba kwago bohloko kudu gona: ka dipotleng tša bona.
Ditšhelete tša setšhaba tšeo di utswitšwego le go timetšwa di a utollwa gomme bao ba rwelego maikarabelo a ditiro tše ba sekišwa ke dikgorotsheko tša rena.
Go tšwela pele go maatlafatša matsapa a rena a go fetoša ntwa kgahlanong le bomenetša, ke tsebagatša go thwalwa ga batho go ya ka Lekgotleng la Keletšo Kgahlanong le Bomenetša la Bosetšhaba.
Lekgotla le le tla kopanya mmogo batšeakarolo go ralala le setšhaba go hloko mela phethagatšo ya leano la mmušo la twantšho ya bomenetša.
Setheo se seswa se se tla eletša mmušo mabapi le magato a thibelo, bokgoni bja dihlongwa le methopo ye e hlokagalago go thibela go ipušeletša gape ga ditiro tša go goga mmušo ka nko le go fediša boradia le bomenetša ka Afrika Borwa.
Maikemišetšo a rena mafelelong ke go aga dihlongwa tše maatla le tše di tiilego tšeo di ka kgonago go fediša bomenetša le go kgotlelela maitekelo afe goba afe a ka moso a mabapi le go goga mmušo ya nko.
Ge re tšwela pele go aga go dikatlego tše, re na le boitshepo bja gore le ge se se ka tšea nako, batho bao ba utswitšego le go hula methopo ye e bego e beetšwe batho ba tla lebana le ditla morago tša ditiro tša bona.
Lebelela maswao a kankere ya bana nako e sa le gona
More Matshediso
Tlhokego ya temošo ya kankere ya bana le maswao a yona go ra gore bontši bja bana ba ka Afrika Borwa ba phekolwa gore ba na le bolwetši bjo ge bo šetše go kekile.
Ge kankere e ka phekolwa nako e sa le gona gomme ya alafša, go na le kgonagalo ye ntši ya gore molwetše a ka fola fodi.
Mokgokaganyi wa Dipoledišano wa Setheo sa Kankere ya Bana sa Afrika Borwa (CHOC) Taryn See gers o bolela gore ge o tseba maswao ao a tlwaelegilego a kankere go bana, o ka thuša go phološa bophelo.
“Dika le maswao go ka ba boima go a bona ka lebaka la ge bana e le setlwaedi go ba le dikutwana, go ruruga, go gola ka lebelo le go tšeega maikutlo kgafetšakgafetša.
Le ge go le bjale, go utolla bolwetši bjo ka pela go bohlokwa,” a realo.
Go ya ka Mokgatlo wa Kankere wa Afrika Borwa (CANSA), magareng ga bana ba 800 go fihla go ba 1 000 ba ka Afrika Borwa ba phekolwa gore ba na le kankere ngwaga o mongwe le o mongwe.
Le ge go le bjale, mokgatlo wo o akanya gore seripa gare sa bana bao ba nago le kankere ka Afrika Borwa ga ba ke ba phekolwa gore ba na le yona.
Go thuša go netefatša gore kankere e utollwa ka pela ka fao go kgonagalago, CHOC e sepetša mananeo a temošo ditšhabeng, e botša batswa di le bana ka ga maswao a ka pela a temošo ya kanke re ao ba swanetšego go a hlokomela.
Setheo se se thekga bana le bafsa ba mahlalagading ba ba nago le kankere goba malwetši a go ba kotsi a madi gammogo le ba malapa a bona.
“Re ikemišeditše go kaonafatša bokgoni bja go utolla kankere ka pela le go nolofatša kalafo ye e šomago gabotse.
Ka nako efe goba efe, CHOC e ka kgona go hlokomela bana le bafsa ba mahlalagading ba go feta ba 1 500, mola ka go le lengwe e fana ka thekgo ya tša leago go malapa a go feta a 1 500,” gwa bolela Seegers.
Mo ngwageng wa ditšhelete wo o fetilego, Seegers o bolela gore CHOC e kgonne go direla bana ba 1 724, bafsa ba mahlalaga ding ba 553 le batho ba bagolo ba 2 232 ka go diriša mananeo a yona a motheo.
“Ditirelo tša rena di akaretša thekgo ya maikutlo ge ba le gare ba phela le kankere, khomotšo, tlho komelo ya bao ba bakwago le badimo le thekgo ka tša poloko go bao ba hlokofaletšwego,” gwa bolela Seegers.
Maswao a kanke re ya bana ao a reetšwego ka St Siluan• S – Nyaka thušo ya tša kalafo e sa le ka pela mabapi le maswao ao a sa iphodišego.
• I – Dipatso tše tšhweu ka leihlong, go thoma go leana mahlo, go foufala mo go hlagelelago go na mo goba thaka ya leihlo ye e rurugago.
• L – Sekutu ka mpeng, lethekeng, hlogong, dia tleng, maotong, mare teng goba dithakeng.
• U – Go fiša ga mmele mo go sa kwešišegego fao go tšeago tekano ya go feta dibeke tše pedi, go sesefala mmeleng, go lapa kudu, go lebelelega o sehlefetše, go ruruga gabonolo le go tšwa madi.
• A – Go opelwa ke marapo, malokologo, mokokotlo le go robega gabonolo.
• N – Maswao a megalatšhika ya moko kotlo le bjoko, go fetoga ga mosepelo, go lahle gelwa ke tiilelo ge o sepela goba go fetoga ga polelo, go fela o opša ke hlogo o hlatša/goba o sa hlatše le go ruruga hlogo.
“Bafsa ba mahlalagading, bao ba lego gare ba ralokago dipapadi le mešongwana ye mengwe, gantši ga ba lemoge maswao a mathomo a kankere ya bona,” gwa bolela Seegers.
Ka fao o ka thibelago go ima ga batšwamahlalading
vukuzenzele unnamed
Go nale mekgwa ya go fapafapana ya go thibela go ima ga batšwamahlalagad ing, mekgwa yeo e akaretša go ikgethela go se tsenele thobalano go fihlela o nyetšwe goba ge o itokišeditše go ba le bana.
Batho ba bangwe ba na gana gore go ikilela (go ikgethela go se tsenele thobalano go fihlela ge o nyetšwe) ke dilo tša kgale, mola ba bangwe ba bona e le botho go dira bjalo.
Go le bjalo, batšwamahlalading ba swanetše go itšeela diphetho.Batho ba bantši ga ba nyake go leta go fihlela ge ba nyalwa pele ba ka tsenela thobalano.
Ebile ga ba nyake go phakiša go dira dilo le go dira diphošo tše kgolo.Gantši ba tšea sephetho sa gore go diegiša go tsenela tša thobalano go fihlela ge e le ba bagolo, ba nale maikarabelo, ba le ka gare ga dikamano tša go se tekateke mo ba ratanago le motho wo tee ebile ba šoma ke kgetho ye kaonekaone ye ba ka e letelago.
Ge o ikgethela go ikilela goba go diega go tsenela thobalano, go nale dilo tšeo o ka di dirago go itšhireletša:
• Kgetha bagwera ba gago ka šedi ye kgolo.
Ba gwera ba mmakgonthe ba swanetše go go ratela dilo tše botse ebile ba swanetše go hlompha sephetho sa gago sa go se tsenele thobalano.• Hlokomela maemo ao a ka dirago gore o ikwe o sa bolokega, go swana le bagwera ba go nwa goba ba go diriša diokobatši, tšeo di ka dirago gore o fe-letše o tsenetše thobalano ya go se bolokege.• Hlokomela balekani bao ba o botšago gore o swanetše go robala le bona ge o ba rata.• Theeletša le go ithuta go bao ba ilego ba ima e le batšwamahlagading gore ba fetile bjang.
Ba tseba diphošo tša gona le ditlamo rago tše mpe.• Theleetša le go ithuta go tšwa batswading ba gago ka maitemogelo a bona a bophelo.
Ge o tšea sephetho sa gore go ikilela le go diega go tsenela thobalano ga se diphetho tše kaone tšeo di go loketšego wa ikgethela gore o ka se kgone go ema, tšea nako go ithuta ka fao o ka itšhireletšago ka gona, go akaretšwa le dithibelapelegi, e lego go šomiša mokgwa (wa setlwaedi goba wa dikhemikhale) go thibela go ima.
Go nale dithibelapelegi tša go šoma ka ditsela tša go fapafapana, eupša ka moka di diretšwe go thibela go ima.
Tšona di akaretša dithibelapelegi tše ka tšewago go swana le dipilisi; dithibelapelegi tša go hlabelwa; le dikhontomo tša banna le tša basadi.
Nka dira eng ge ke imile?Ge o gonona gore o kaba o imile, sepela le motho yo o mo tshephago go ya kiliniking ya kgauswi gore o dirwe diteko tša go ima.Tlhokomelo ya baimana (go hlokomela masea ao a sa lego ka dipopelong tša bommagobona) e bohlokwa ebile ka setlwaedi e thoma ka dibeke tše seswai.
Klini-ki ya kgauswi le wena e ka go thuša ka tlhokomelo ya baimana ebile mošomedi wa tlhokomelo ya maphe-lo o tla go thuša go hlama thulaganyo yeo e loketšego wena le lesea la gago.Ge o imile, go bohlokwa gore o je dijo tše loketšego mmele tša phepo, o itšhidulle, o robale nako ye leka-nego le go efoga diokobatši le madila.
*Tshedimošo ye le e tlišetšwa ke Kgoro ya Maphelo ya KwaZulu-Natal.
GO IMA GE O LE motšwamahlagading go tla ama bophelo ba gago ka moka, eupša go nale mekgwa yeo o ka e latelago gore o seke wa ima o sa ipeakanyetša.
Lefapha la temo le a fetošwa
vukuzenzele unnamed
Mo nakong ye e sa tšwago go feta, Kgoro ya Temo, Peakanyoleswa ya Naga le Tlhabollo ya Dinagamagae (DLRD) e tsebagaditše gore maloko a setšhaba a tla kgona go dira dikgopelo tša go hiriša dihekthara tše 700 000 tša naga ya mmušo yeo e sa šomišwego goba e sa dirišwego diprofenseng tše šupa.
Naga ya temo ke motheo wa rena wa methopo ya tlhago.
Go ba gona le tšhomišo yeo e swarelelago ya naga ya temo go bjala dibjalo le go rua diphoofolo go bohlokwa kudu gore re kgone go phela.
Afrika Borwa e na le naga ye kgolo ye e lego maleba tšweletšong ya temo, ka seripa sa go lekana 37, 9% sa naga ya gaborena ka moka sa go šomišetšwa temo ya kgwebo.
Go swana le dinaga tše di ngwe tše ntši, naga ya rena ya temo e kotsing mabapi le go gwahlafala ga naga, tlhaelelo ya meetse le pitlagano ya metsesetoropo.
Re lahlegelwa gape ke naga yeo e bego e beetšwe temo ka lebaka la diphetogo tša tšhomišo ya naga.
Go lebeletšwe histori ya rena, go atiša khumanego ya naga ya temo ditšweletšong tša kgwebo le temo ya go iphediša ke morero wo o tlago pele setšhabeng.Le ge e le gore ditshepedišo tša dipeakanyoleswa tša naga morago ga 1994 di tlišitše dipoelo tša gore naga ye ntši e bušetšwe sekeng le go fiwa maAfrika Borwa a bathobaso, ditlamorago tša molao wo mobe wa 1913 wa Naga ya Bathobaso o tšwela pele ka sebopego sa bao ba nago le dipolasa.
Molao wo o sentše kudu le go amoga dimilione tša batho naga ya bomakgolokhukhu ba bona.Ka ge taolo ya naga e sa ntše e le ka matsogong a batho ba mmalwa, mola tšweletšo ya motheo ya temo le dithekišetšano tša gona di sa ntše di laolwa ka boati ke balemi ba bathobašweu, ditlamorago tša fao re tšwago gona di sa ntše di sa na le rena le matšatšing a lehono.Kgwebanoši yeo e tšwelago pele ya mekgwa ye bohlokwa ya tšweletšo ya go swana le naga ga se fela lepheko la go bopa setšhaba sa go lekalekana; e tliša le seemo sa dikgaruru setšhabeng.Tlhologelo ya go ba le naga ya temo e golela pele, kudukudu magareng ga batho ba go itlhokela ba dinagamagaeng.
Ka lebaka la mabaka a mantši, kgatelopele ya peakanyoleswa ya naga lefapheng le e ya nanya ebile ga e kgotsofatše.Go fetoša mekgwa ya taolo ya naga ya temo go bohlokwa kudu, e sego fela ka go rarolla ditiragalo tša tlhokego ya toka tša nakong ye e fetilego eupša le go šireletša tšhireletšego dijong go setšhaba sa gaborena.Go ya le ka fao go tsebagaditšwego ka gare ga pego ya 2019 ya Komitikeletšo ya Mopresidente ka ga Mpshafatšo ya Naga le Temo, “ge re le gare re romela dijo dinageng tša ka ntle, ka mo nageng ya rena 41% ya batho bao ba lego metsemagaeng le ba 59,4% ya bao ba lego metsesetoropong ba na le tlhaelelo ye šoro ya go hwetšagala ga dijo.” Mekgwa ya peakanyoleswa ya naga yatemo e bile morero wo o tlago pele go basepediši ba mmušo ka go latelana ga bona go tloga mola temokrasi e re fihlelago.Magareng ga 1994 le Hlakola 2018 mmušo o fane ka naga ya dihekthara tše 8,4 milione go bao kgale ba bego ba phaetšwe thoko ka fase ga lenaneo la peakanyoleswa ya naga.
Eupša yona kgatelopele ye e ka fase ga 10% ya naga ya ditšweletšwa tša go rekišetšwa setšhaba.Polelong ya ka ya Maemo a Naga mathomong a ngwaga wo ke ikgafile gore naga ya temo yeo e laolwao ke mmušo e tla lokollwa go se go ye kae gore e dirišetšwe temo.
Ye ke kgatelopele ye kgolo tshepedišong ya mpshafatšo ya naga ya temo, e bile e kgontšha ditshephišo tša Metheo ya Tokologo tša gore naga e tla abelanwa magareng ga bao ba šomang go yona.
Ponelopele ya rena ya pušetšo tša naga e nepile go hlola tekatekano magareng ga toka ya setšhaba le magato a go lokiša, le go kaonafatša tšweletšo ya temo ka go tliša balemi ba bantši ba bathobaso ka gare ga ekonomi ya bohle.Naga ke thoto ya tšweletšo yeo e dirago letseno ebile e ka šomišwa bjalo ka tšhireletšo ya go šireletša dithoto tše dingwe.Re swanetše go netefatša gore naga yeo e humanwego ka lebaka la merero ya temo e šomišwa go tšweletša ditšweletšwa.
Go šireletša naga ya mmušo yeo e abetšwego merero ya temo, konteraka ya go hiriša naga yeo e ka se fetišetšwego mothong wo mongwe.
Bao ba holegago ke naga yeo ba tla saenela kwano ya go hira le mmušo le go lefa tefo ya go se fetoge ya rente ya go tsamaišana le boleng bja naga yeo.
Re swanetše go netefatša gore balemi ba fiwa thekgo ge ba le leetong la bona la go ikema ka bobona le go itirela letseno.Bjalo ka karolo ya lenaneo le, bao ba tla holegago ba tlo hlahlwa ka ga taolo ya ditšhelete le tlhabollo ya dikgwebo.
Maitemogelo a laeditše gore balemi bao ba tšwelelago le ba baswa ba fela ba hlaelelwa ke mabokgoni a ditšhelete go fihlelela menyetla ya mebaraka le go kgatha tema dithekišetšanong tša kgwebo ya temo.Re bea basadi pele, baswa le baholegi bao ba golofetšego.Go bile le dikatlego tšeo re ka di šupago mabapi le go maatlafatša balemi ba basadi ka fase ga Leanotharollo leo le lego gona la go Hwetšagala ga Mafolofolo ga Naga (PLAS).Diprofenseng tše mmalwa, basadi bao ba abetšwego dipolasa ke DLRD ba kgonne go di sepediša ka katlego le go gatela pele tšweletšong ya kgwebo.
Godimo ga go hwetšagala ga naga, kgoro ye e tšwela pele go beeletša go mananeokgoparara, ditlabelo le metšhene go kgontšha borakgwebo ba kgone go sepediša dikgwebo tšeo di atlegilego.Go atiša go hwetšagala ga naga le menyetla ya temo go tla thekga tlholego ya mešomo le tlhabollo ya dikgwebo, le go kaonafatša mebaraka ya dijo, ditšweletšo tša temo le ditirelo.Moreromogolo wa go neelana ka dihekthara tše tša naga ke go fetoša ponego ya temo ka go tšweletša bafsa ba balemi.
Go hiriša naga ka fase ga maemo ao a ba dumelelago go swanetše go ba fa tlhohleletšo ya go nagana ka dikgolo; e sego fela ka go godiša dikgwebo tša bona eupša le ka go tšwetša pele lehumo la mohlakanelwa le katlego ditšhabeng tšeo ba dirago tša temo.Ba swanetše go fediša dilo tšeo di bego di re aroganya mo nakong ye e fetilego.
Ba swanetše go fediša kgopolo yeo e fošagetšego ya gore ke fela balemi ba bathobašweu bao ba atlegilego dikgwebong tša temo ka mo Afrika Borwa, le gore balemi ba bathobaso ba ‘tšwelela’ ka boati.Ka go šoma naga ye; ka go e fetoša gore e be letšweletšo, ba tla tšea marumo a bona ba a dira megoma.
Ba tla fetoga diswantšho tša poelano ya setšhaba.
Kgorotsheko ya go Ikgetha e bontšha gore bosenyi ga bo hole ka selo
Allison Cooper
Malobanyana nakong ya Imbizo ya Mopresidente go la Mafikeng, badudi ba mmalwa ba tsebišitše dihlobaelo tša bona mabapi le lebelo le twantšho ya bomenemene e sepelago ka lona.
Ba mpoditše seo ke setšego ke se kwele mo ditšhabeng tše dingwe tše ntši go kgabaganya naga: gore basenyi ba ditiro tše bjalo ba a tsebja, kudu ka lebaka la gore ba kgantšha ditseno tša bona tša bohodu.
Eupša letsogo la molao ke le letelele.
Bao ba utsweditšego mmušo ba ka bona tše nkego ba phomeletše.
Eupša ditiro tša bona mafelelong di tla tšwela nyanyeng, ka ntle le go šetša gore ke bomang, le gore maemo a bona ke afe.
Ba tla tseba gore bosenyi ga bo hole ka selo.
Go sa le bjalo, se sengwe sa dibetša tša rena tša go šoma botse tša go lwantšha bomenemene le go gogwa ga mmušo ka nko ke Kgorotsheko ya go Ikgetha ya Lekala la Dinyakišišo la go Ikgetha (SIU), yeo e hlomilwego ka 2019.
E ahlola ditaba tšeo SIU e di begago gore di sekišwe ka kgorotsheko ka morago ga go fetša ka dinyakišišo.
Kgorotsheko ya go Ikgetha e hlomilwe go akgofiša tshekišo.
Tsela ye e kgontšhitše gore ditšhelete tša setšhaba le dithoto tša mmušo tšeo di lahlegilego ka lebaka la ditiro tša bomenemene di bušwe ka lebelo, go efoga dititelego ka dikgorotshe kong tša godimo, fao SIU e swanelago go letela nako ya yona gotee le bangongoregi ba bangwe.
SIU e ka kgopela ditaelo tša thibelo le go thibela gore dithoto di se timelele go thibela ditahlegelo tše dingwe mmušong.
Se se bohlokwa ge go šetšwa gore basenyi bao ba belae lwago gantši ba leka ka maatla go tloša, go khutiša goba go lahla ditseno tša bomenemene.
Ga go na pelaelo ya gore Kgorotsheko ya go Ikgetha e fetotše dilo.
Go tloga mola ya hlomiwago, Kgorotsheko e dirile gore tšhelete ya go balelwa go R8.6 bilione e bušwe go tšwa go dikonteraka tše di sego molaong.
Gore twantšho ye nngwe le ye nngwe ya bomenemene e atlege, ga se go lekane gore basenyi ba sekišwe fela.
Ditseno tša bona tša bosenyi di swanetše go bušwa.
Tšhelete ye ke ya badudi gomme e swanetše go šomišwa go kgotsofatša dinyakwa tša bona.
Malobanyana Kgoro tsheko ya go Ikgetha e laetše dikhaphani tše pedi tša go aga go buša dipoelo tšeo di di amogetšego go tšwa go R40 milione ya konteraka ya go aga legora la mollwane wa Beit Bridge.
Se se tla morago ga nyakišišo ya go dirwa ke SIU yeo e utulotšego manyofonyofo a mmalwa, go akaretšwa go lefelwa pele ga dikhamphani ka Kgoro ya Mešomo ya Setšhaba le Mananeokgoparara.
Mo dibekeng tše mmalwa tša go feta fela, Kgorotsheko ya go Ikgetha e sekasekile le go beela thoko dikonteraka tše di sego molaong le tša manyofonyofo tše di balelwago ka godimo ga R100 milione tša theko ya dithoto ya go amana le COVID-19.
Kgorotsheko ya go Ikgetha gape e atlegile ka go buša tšhelete ya go tšwa go bahlankedibagolophethiši ka dikgwebong tša go ba ka fase ga mmušo bao ba dirilego manyofonyofo kgwebong.
Mohlala, ngwaga wa go feta mohlankediphethiši wa peleng wa Transnet o laetšwe go lefa R26 milione ye a e amogetšego bjalo ka mongdišere wa feme ya boraintšeneere ba go eletša ba ba tsenetšego konteraka le Transnet mola a be a le mošomi wa moyagoile.
SIU mo melatong ya go balega e ile go Kgoro tsheko ya go Ikgetha go ditela tefelo ya dikholego tša phenšene, go sa letetšwe dipoelo tša dinyakišišo tša yona, tša bašomi ba mmušo ba ba amegago ka gare ga manyofonyofo a ditšhelete goba tshenyo ya ditšhelete.
Melato ye e lego pele ga Kgorotsheko ya go Ikgetha e laetša gore mošomo wo montši o sa ntše o nyaka go dirwa go matlafatša pušo le bolaodi go kgabaganya makala ka moka a mmušo.
Ba laetša diphošo tše kgolo ka lehlakoreng la bahlankedi ba tšhupamatlotlo le go palelwa go latela melao le melawana ya dithendara ya go laola theko ya dithoto le ditirelo.
Nkile ka bolela gore go fenya ntwa ya bomenemene go tla ba boima, le gore go tla tšea nako go hlahlamolla digongwana tše kgolo tša tšhomišano tše di tseneletšego.
Ke tšwetšepele go bolela gore re swanetše go lwantšha bomenemene bja lekala la poraebete ka mafolofolo a go lekana le a re a šomišago lekaleng la mmušo, gobane go mošomi wo mongwe le wo mongwe wa mmušo yoo a nyakang pipamolomo, go na le rakgwebo yoo a nyakang go mo lefa pipamolomo yeo.
Dikamano tše tša bomenemene di fokoditše bokgoni bja mmušo bja go phethagatša thomo ya wona.
Di bušeditše morago maiteko a mmušo a go aba tlhokomelo ya maphelo ya go ba le tlhompho, a go aba meetse a go hlweka, le a go kgonthiša kabelo ya go se kgaotše ya mohlagase go ditšhaba le dikgwebo.
Eupša, bjalo ka ge Kgorotsheko ya go Ikgetha e laeditše, ganyanega nyane re fetoša maemo.
Ga se fela gore basenyi ba a swarwa le go išwa kgorotsheko; gape ba swanela go lahlegelwa ke ditseno tša bona tša bosenyi.
Leeto e sa le letelele, gape go na le ditšhelete tše di ntši tša setšhaba tše di utswitšwego tšeo di sa ntšego di swanela go bušwa.
Eupša SIU le Kgorotsheko ya go Ikgetha di thomile gabotse, gomme ke na le kholofelo ya dikatlego tše dingwe tše ntši mo dikgweding le mengwageng ye e tlago.
Ka moka tšeo o swanelago go di tseba ka bolwetši bja go hwa dikotwane
Vukuzenzele Unnamed
Batho ba bantši bao ba nago le bolwetši ba go hwa dikotwane ba phela bophelo bja bona gabotse fela ge ba e nwa dihlare tša bona le ge ba ihlokometše.
Go ya ka Ngaka Nhla kanipho Gumede, Molaodi wa Kalafo wa Ditirelo tša Kalafo Sepetleleng sa Selete sa Harry Gwala go la Pietermarizburg, bolwetši bja go hwa dikotwane ga se tšharakano ya monagano, twatši goba bolwetši, gape ga bo fetele.
O hlalosa gore bolwetši bja go hwa dikotwane ke bolwetši bja go bonagala ka ditlhaselo tša go bušeletša ka bjako tša khuduego ya dikwi, tahlegelo ya boikutlo goba dithunthwane, bo amantšhwa le tiro ya mohlagase ya go se tlwaelege ka gare ga bjoko.
“Bjoko bo bopilwe ka dibilione tša disele tša mogalatšhika (dinyurone) tše di šomišago mohla-gase le khemikhale go boledišana.
Ge go na le tokollo ya mohlagase ya go fetišiša ya ka bjako yeo e tsenago gare mošomo wa tlwaelo wa disele tša mogalatšhika, go hwa dikotwane go ka direga.
“Go hwa dikotwane gatee ga go šupe gore o na le bolwetši bja go hwa dikotwane.
Phekolo ka ngaka e a nyakega go tiišetša taba ye,” o bolela bjalo.
Go ya ka Epilepsy South Afrika, 80% ya batho ba go ba le bolwetši bja go hwa dikotwane ba tla kgona go laola go hwa dikotwane ga bona ka dihlare.
Dilo tša go hlola le go hwa dikotwane
Selo sa go hlola bolwetši bja go hwa dikotwane mo bathong ba tshela go tšwa go ba 10 ga se tsebje.
Ka go 40% ye nngwe, bo ka hlolwa ke kgobalo ya hlogo, kgobalo nakong ya pelego, tšhomišompe ya bjala le diokobatši, go gola goba khuduego ya tšweletšo goba ya go se lekanele ya maatla mmeleng goba payokhemikhale.
Ngaka Gumede o re maswao le dika tša bolwetši bja go hwa dikotwane di a fapana, gomme di ka swara batho ka ditsela tša go fapana, ona a akaretša go hwa dikotwane gannyane (bolwetši bja go hwa dikotwane bja go se be bogale gakaalo), motho wa gona o bonala a tšhabetšwe ke monagano ebile a ntšhitše mahlo; bja go hwa dikotwane kudu (bolwetši bja go hwa dikotwane bjo bogolo) bjona ka tlwaelo motho wa gona bo mo thoma ka go gwagwalala ga mmele, pele motho a wela fase gomme a ba le mesepelo ya go tšutlatšutla; gomme go na gape le bja go hwa dikotwane tša seripa tše di menaganego, tšeo di amago karolo ya bjoko.
Bolwetši bja go hwa dikotwane bja go se be bogale gakaalo bo tšea fela metsotswana ye mmalwa, gomme motho a ka no se lemoge gore o bile le bjona.
Nakong ya ge motho a swerwe ke bolwetši bja go hwa dikotwane bjo bogolo, motho wa gona a ka no ba le mmala wo motalalerata go dikologa molomo wa gagwe, woo o timelelago ge a thoma go hema bjalo ka tlwaelo.
Bolwetši bja go hwa dikotwane bjo bogolo gantši bo tšea metsotso ye mmalwa.
“Šireletša motho yo a nago le bolwetši bjo gore a se ke a gobala ka go tloša dilo tseleng le go seametša hlogo ya gagwe.
O se sware mmele wa gagwe ge o tšutlatšutla goba gona go mo lokela ka molomong wa gagwe.
Thuša motho wa gona go hema ka go mo robatša ka lehlakore ge a emiša go hwa dikotwane.
Dula le motho wa gona go fihlela a hlapogelwa ka botlalo.”
Nakong ya go hwa dikotwane tša seripa tše di menaganego, motho wa gona a ka bonala bjalo ka motho yo a šarakanego, yo a gakanegilego goba yo a tagilwego.
Gape a ka ba le mesepelo ya go ipoeletša, go swana le go tumula diaparo tša bona.
“Tloša dilo tše kotsi gomme o mo tloše kgauswi le kotsi.
Bolela le yena ka boleta gape o mo homotše,” go bolela Ngaka Gumede.
Ntlo ya Gare ya go dira Dikgopelo (CACH) ya 2018
vukuzenzele unnamed
Naa CACH ke eng?
CACH ke sedirišwa sa nakwana se se theilwego ke Kgoro ya Thuto ya Godimo le Tlhahlo go thutša barutwana bao ba nyakago go tsenela Tshepedišo ya Thuto le Tlhahlo tša Morago ga Marematlou (PSET), eupša ba tobane le boemo moo ba:
Dirilego dikgopelo go dihlongwa tša kgetho ya bona, eupša dikgopelo tša bona tša se amogelwe gomme ga bjale ga ba sa na nako ya go ka dira dikgopelo go gongwe.
Badiradikgopelo bao ba sego ba dira dikgopelo gobane ba be ba sa fihlelele dinyakwa tša tseno ka dipoelo tša bona tša Mphato wa 11, eupša ba hwetša gore bjale dipoelo tša bona tša Mphato wa 12 di fihlelela dinyakwa.
Ga ba dira dikgopelo ka nako ka lebaka le itšego goba ga se ba itshwenya go dira dikgopelo.
Ga ba tsebe se ba ka ithutelago sona morago ga go phetha dithuto tša bona tša marematlou.
Ba tseba se ba ka ithutelago sona eupša ga ba na nnete ya gore kgetho ya bona ya go ithuta ke ya mošomo wo o lokilego.
Ditirelo tše di abiwago ke CACH Go dira dikgopelo tša menyetla ya go ithuta ya PSET (diyunibesithi,diyunibesithi tša Theknolotši, dikholetšhe tša Thuto le Tlhahlo tša Mešomo ya Matsogo le Bothekniki (di-TVET) le Bolaodi bja Lefapha la Thuto le Tlhahlo (di-SETA).
Tshedimošo mabapi le thušo ya ditšhelete (tshedimošo ka NSFAS).
Diterelo tša tlhabollo ya thuto (tlhahlo, tshedimošo, maele le thulaganyo/ tshedimošo ya thuto mabapi le thušo ya ditšhelete le dikgetho tša thušo ya ditšhelete).
Thekgo ya bašomi ba matsogo (Senthara ya Bosetšhaba ya Tlhabollo le Thekgo ya Bašomi ba matsogo).
Tirelo ya CACH e thoma ka di 3 Pherekgong 2018, pejana ga ge go lokollwa dipoelo tša ditlhahlobo tša NSC gomme e tla šoma go fihlela mafelelong a Hlakola 2018.Naa CACH e šoma bjang?
Kgato ya 1: Baithuti bao ba sa amogelago kabo ya sekgoba go dihlongwa tšeo ba dirilego dikgopelo go tšona, goba ba nyaka menyetla ya PSET ya go ithuta, ba ka ikgokaganya le CACH mo nomorong ya go se lefelwe (0800 356 635), ka wepesaete (www.dhet.gov.za) goba ka SMS (ka go romela leina le nomoro ya boitsebišo ka SMS go 49200) goba ba ka ingwadiša inthaneteng.
Gape o ka humana tshedimošo ka botlalo letlakaleng la bona la Facebook elego CACH_SA.
Kgato ya 2: Bašomedi ba lefelo le ba tla leletša barutwana bao ba nyakago go ba baithuti ntle le tefo, go tšwa lefelong la dikgokagano gomme ba gatiša dintlha ka moka tše di kgopelwago tshedimošohlopšeng, ka go laetša lefapha la go ithuta leo morutwana a le kgethilego le profense yeo a dumago go ka ithutela gona.
Kgato ya 3: Dintlha tša modiradikgopelo le dipoelo tša marematlou di tla kgonthišišwa le go romelwa go dihlongwa tša thuto ya godimo ka kgonagalo ya kamogelo le go bulelwa sekgoba sa go tsenywa thutong.
Kgato ya 4: Tirelo ya CACH e tla kgonthišiša tshedimošo ya morutwana le go e romela go dihlongwa tšeo di sa nago le sekgoba.
Moo dikgoba di lego gona gomme badiradikgopelo ba fihlelela dinyakwa, dihlongwa di tla ikgokaganya le bona thwii.
Dintlha tše di swanetšego go elwa hloko
CACH e ka se kgonthišetše modiradikgopelo sekgoba sa go ithuta.
CACH e ka se kgonthišiše gore dihlongwa di ka ikgokaganya neng le modiradikgopelo mabapi le sekgoba sa go ithuta.Naa CACH e thuša bjang badiradikgopelo bao ba se nago nnete ya se ba ka ithutelago sona goba bao ba sa fihlelelego dinyakwa tša go tsenela Tshepidišo ya PSET?
Tirelo ya CACH e šoma ka tirišano le Ditirelo tša Bosetšhaba tša Tlhabollo ya Thuto (CDS) yeo e thušago ka go aba tshedimošo le maele tše di tseneletšego tša thuto ya mešomo ka: Dithuto tša mešomo le ditsela tša go ithuta.
Kgetho ya dirutwa tša sekolo.
Tshedimošo ka ditlhahlobo tša tlaleletšo.
Kaonafatšo ya dithuto tša marematlou.
Menyetla ya go ithuta yeo e abago ke tshepedišo ya PSET.
Thušo ya dišhelete le dikgetho tša thušo ya ditšhelete.
Tshedimošo ka ditshepedišo tša go dira dikgopelo le matšatšikgwedi a go tswalela.
Matšatšikgwedi a go dira dikgopelo ka semestara sa bobedi le a go ingwadiša.
Motho yo mongwe le yo mongwe yo a kgahlago ke ditirelo tše di abiwago ke CDS a ka ikgokaganya le Mogalathušo wa CDS ka ditsela tše di latelago: Romela potšišo ya gago ka SMS goba romela “please call me” go 072 204 5056 goba Leletša 086 999 0123, yeo e lego nomoro ye e founelwago ka go abagana, go tloga Mošupologo go ﬁhla Labohlano magareng ga 8:00 mesong le 4:30 mathapama.
Romela emeile go career@dhet.gov.za Etela oﬁsi ya rona mo 123 Francis Baard Street, Pretoria.
Facebook, www.facebook.com/careerhelp goba Twitter, www.twitter.com/rsacareerhelp.
Menyetla ya mmušo ya thušo ya ditšhelete Go na le menyetla ya go fapanafapana ya thušo ya ditšhelete go diistitšhušene tša godimo tša go ithuta tše di abiwago ke: Setlamo sa Dipasari sa Fundza Lushaka, Setlamo sa Bosetšhaba sa Thušo ya Ditšhelete tša Thuto go Baithuti (NSFAS), Lenaneo la Thuto ya Dinagamagaeng, Kgoro ya Tlhabollo ya Leago, Kgoro ya tša Mahlale le Theknolotši le Kgoro ya Maphelo.
Ke mang yo a swanetšego go dira kgopelo ya thušo ya ditšhelete?
Barutwana ba Afrika Borwa bao ba nyakago go yo ithuta dihlongweng tša godimo tša thuto ba mengwa go etela Oﬁsi ya Thušo ya Ditšhelete dihlongweng tša kgetho ya bona.
Dimpa tše di tletšego di tliša dimaraka tše kaone
More Matshediso
Barutwana ba go feta dimilione tše se- nyane go ralala le
dikolo tša bosetšhaba tša Afrika Borwa ba kgona go dira mošomo wa bona wa sekolo, go lebogwe lananeo la mmušo leo le netefatšago gore dimpa tša bona di tlala ka dijo tša phepo.
Kgoro ya Thuto ya Mothe- o (DBE), ka NSNP, e ka- tološitše maikemišetšo a yona a go aba dijo go 75% ya barutwana ba ka nageng.
Molaodi wa NSNP wa kgoro, Neo Rakwena, o rile 20 619 ya dikolo di apea le go aba dijo tša sekolong go barutwana ba ka bago.
9 032 622 go ralala le naga letšatši le lengwe le le le- ngwe.
O rile dikolo tšeo di ne- ng di sa akeretšwa go lena- neong le di swanetše go ya diofising tša selete ge ba nyaka go ba karolo ya lona.
Ngwageng wa ditšhelete wa 2015/16, tšhelete ye e ka bago R5 703 bilione e beetšwe thoko go ba ya lenaneo le.
Rakwena o rile tšhelete ye e dirišitšwego lenaneongebeakanywangwa- ga ka ngwaga go akaretša infleišene, gomme tšhe- lete yeo e beetšwego thoko ya 2017/18 ke e ka bago R6.4 bilione.
Lenaneo le le fediša tla-
la ya nakwana le go thuša
bophelong bjo bobotse bja barutwana.
“Bana ba bantši ba tšwa malapeng a a hlakago go ka fepa ba malapa a bona, gomme go barutwana ba bangwe, dijo tša sekolong ke tšona fela dijo tše ba dijago ka letšatši.
Dijo tša sekolong di mohola go ithuteng ga ba- rutwana, mo go theeletšeng, le mo go kgatheng tema ka phapošing ya borutelo,” a realo.
Boingwadišo sekolong le
go se tšhabe sekolo ga baru- twana di hlatlogile ka lebaka la lenaneo la phepo.
Morago bjale, Kabinete e amogetše phatlalatšo ya Pego ya Tekolo ya NSNP yeo e rulagantšwego ke Kgoro ya Peakanyo, Tekodišišo le Tshekatsheko ya Phetha- gatšo ya Mošomo (DPME).
E hlaloša dikatlego le dikgato tšeo di kago tšewa go hlabo- lla lenaneo.
Molaodi wa Tekolo go la
DPME, Jabu Mathe, o rile morero wo mogolo wa teko- lo ye e bile go lekola ge e ba NSNP e be e diragatšwa ka tsela ye e ka bago le dipoe- lo dikholong tše bohlokwa tša maphelo le tša thuto tša barutwana.
O gateletše gore more-
rokakaretšo wa lenaneo ke
go hlabolla maemo a ma- phelo le a phepo ya baru- twana bao ba hlakago ka Afrika Borwa.
Lenaneo le lebišitšwe go barutwana ka moka boemong bja 1 go ya go 3 bja dikolo tša bosetšha- ba, bjo bo lekanago le 60% ya dikolo tše di hlakago ka Afrika Borwa.
Lenaneo le thuša gape ka
phedišo ya bohloki mo me- tseng ka go hlola mešomo.
“ Tekolo e laeditše gore NSNP e aba menyetla go baithaopi bao ba apeago dikolong ba go feta 50 000 ngwaga ka ngwaga go ape- ela barutwana, gomme ba gola tefelo ya R960 ka kgwe- di,” gwa realo Mathe.
“Se ke R576 milione ka
ngwaga ya ditefelo tšeo di holago maloko a setšhaba.” Lenaneo gape le tutuetša modiro wa ekonomi ka ge dikgwebopotlana, dikgwe- bo tša magareng, le di- kgwebo tše kgolo (di-SMME) le tša mohlakanelwa di ho- lega bjalo ka baabaditirelo diprofenseng tšeo ka kabo ya ditirelo tša dilete (Kwa- Zulu-Natal, Gauteng, Mpu- malanga le Kapa Leboa)
“Go humana merogo mo
setšhabeng go na le kgona- galo ya go hola dikolo le ditšhaba le go tutuetša temo
ya selega.”
Pego gape e laeditše gore diprofense tša Kapa Bodike- la, Mpumalanga, Gauteng, Kapa Bohlabela, Kapa Leboa le Leboa Bodikela di diraga- ditše lenaneo le gabotse mo mengwageng ye e fetilego.
Šireletša bana kgahlanong le bomphenyašilo bja inthaneteng
Kgaogelo Letsebe
DITSEBI TŠA CSIR di šomiša theknolotši go leka go fediša bomphenyašilo bja inthaneteng.
Sehlogo le seabe se sebe seo bomphenyašilo bja inthaneteng bo nago le sona baneng di tšweleditšwe pepeneneng dikgweding tša morago nyana.
Tiragalong ya moragonyana ya bomphenyašilo bja intha neteng, morutwana wa Kreiti ya 10 Lufuno Mavhunga go tšwa Sekolong sa Sekontari sa Mbilwi Limpopo, o ipolaile morago ga gore a bethwe ke morutwana yo mongwe.
Ma vhunga o ile a ipolaya ka go nwa dipilisi tše ntši go feta te kanyo, morago ga gore bitio ya gagwe a bethwa e phatlalatšwe go marangrang a dikgokagano.
Ditsebi tša magato a polokego inthaneteng go tšwa Lekgotleng la Dinyakišišo tša Saense le Diintaseteri (CSIR) di re bomphenyašilo bja intha neteng bo kotsi kudu baneng gomme bo ka hlola kgatelelo ya monagano, manyami, pefelo, go nologa mooko, go tshwenyega, le letšhogo.
“Bo ka dira le gore motho a hloke boitshepo, a dire dilo tšeo di sego molaong, bja hlola mathata a ka lapeng le dikgopolo tša go ipolaya,” go hlaloša monyakišiši yo mogolo wa CSIR Sipho Ngobeni.
Bomphenyašilo bja intha neteng bo direga ge motho a diriša dikgokagano tša ele ktroniki go tlaiša ka boomo, go tšhoša, go hlabiša dihlo ng, go dira matšhošetši, go khukhunetša, go gataka seriti sa motho goba go mo segiša ka batho.
Ngobeni o re dinyakišišo di laetša gore 41% ya bana ba thoma go se sa lokologa mo setšhabeng morago ga go itemogela bomphenyašilo bja inthaneteng, 37% ya bona ba thoma go ba le kgatelelo ya monagano, 26% ba ba le di kgopolo tša go ipolaya, gomme 25% ba a ikgobatša.
“Dikhwetšo tše di laetša gore bomphenyašilo bja inthaneteng ke bothata bjo bogolo.
Go tsenya seatla ga batho ka moka – bafsa, ba tswadi, barutiši, ba molao le dikhamphani tša marangrang a dikgokagano – go bohlokwa tharollong ya bothata bjo,” a tlaleletša ka go re bjalo.
Bontši bja bomphenyašilo bo direga go Instagram ka diperesente tše 42%, gomme ya latelwa ke Facebook ka 31%, gwa latela Snapchat ka 31%, gwa latela WhatsApp ka 12%, gwa latela YouTube ka 10% gomme 9% ke bjo bo diregago go Twitter .
Setsebi sa CSIR Rofhiwa Ne tshiya o re go na le tlhokego ye kgolo ya go ruta setšhaba ka ga ditsela tša go fapafapana tša bomphenyašilo bja intha neteng.
“Re hloka go ruta bana gore bomphenyašilo bja intha neteng bo ka ba le ditlamorago tše mpe kudu,” a re bjalo.
Go rarolla bothata bja bomphenyašilo bja intha neteng, sehlopha sa CSIR se gare ka go hlama setlabelo sa go hlatha bomphenyašilo ka gare ga marangrang a di kgokagano.
“Setlabelo se se tla kgona go itaola gomme sa hlatha bomphenyašilo ka gare ga marangrang a dokgokagano le go thibela badiriši bao ba tšwelago pele go romela melaetša ya lehloyo.
Se tla fa modiriši melaetša ye meraro ya kgalemo, gomme ge ba tšwela pele, sa mo thibela go šomiša marangrang” go re bjalo Ne tshiya.
O eletša batswadi go tsenya dillathekeng tša bana ba bona di-software tše di lekolago ditiro tša bona inthaneteng.
“Go na le ditlabelo tša go se bitše tšeo di ka thušago go lekola ditiro tša bana ba gago, ntle le gore ba tsebe, tša go romela molaetša wa email ma bapi le tšeo bana ba di dirago inthaneteng, nako ye nngwe le ye nngwe ge o nyaka.
Tše di bohlokwa go tseba disaete tšeo bana ba gago ba di etetšego, dilo tšeo ba di taonloudilego, direkoto tša dipoledišano tša marangrang a dikgoka gano, gammogo le direkoto tša melaetša ya semeetseng.”CSIR e fana ka maele ao a latelago go batswadi bao ba naganago gore bana ba bona ba ka ba ba le batšwasehlabelo ba bomphenyašilo bja intha neteng:
• Netefatša gore ngwana o ikwa a bolokegile, mo the kge ka dinako tšohle.
• Thuša ngwana wa gago go fihlelela dikgato tšeo le tlago di tšea tšeo mmogo le dume lelanago ka tšona go rarolla bothata bjo bo lego gona.
• Ahlaahla taba ye ya bo mphenyašilo bja intha neteng le sekolo sa maleba.
• Ikgokaganye le batswadi ba molatofatšwa gomme o nyakišiše bothata bjo gomme le phumule diswa ntšho goba melaetša yeo ya go kgopiša.
• Bega taba ye maphodiseng ge e ba go na le matšhošetši a go bethwa, go amogwa dilo, go khukhunetšwa, matšhošetši a go utulla diphiri, le tirišo goba tlaišo ya bana ka tša thobalano.
• Ruta ngwana wa gago ka ga maitshwaro a mabotse inthaneteng.
• Tiišeletša maitshwaro le ditiro tše dibotse.
Israele le Palestina di kgothaletšwa go etšiša Afrika Borwa ka go phegelela khutšo
vukuzenzele unnamed
Maitemogelo a rena ka go feto gela go temokra si ke thuto ye bohlokwa ka ga kwelobohloko, ditherišano le go dumelela na ka tše dingwe tša dipee lo bakeng sa tšwelopele.
Maemo ao a befelago pele ka Israele le Palestina a tiišetša gape seo rena re le Maafrika Borwa re se tse bago botse, gore dikgohlano tše boima di ka rarollwa fela ka ditherišano tša go ba le khutšo.
Maemo a a laetša le gore ntle le gore lebakalegolo la dikgohlano le rarollwe, e lego go ipha ga Israele naga ya Palestina ka mo go sego molaong le go ganela Mapa lestina tokelo ya boipušo, go ka se tsoge go bile le khutšo.
Dikgaruru tša moragorago di hlotšwe ke sephetho sa kgoro ya tsheko ya Israele sa gore go hudušwe malapa magaeng a bona lefelong la Sheikh Jarrah Bohlaba bja Jerusalema gore Maisraele a tle a dule lefelong leo.
Diswantšho tša banna, basadi le bana bao ba hudušwago magaeng ao meloko ye mentši ya malapa a bona e dutšego gona di buša megopolo ya ditiragalo tše bohloko menaganong ya bontši bja Maafrika Borwa – tša go hudušwa ka kgapeletšo le go amogwa naga.
Ke bohloko le lenyatšo leo le ilego la laetšwa lapa la gešo le malapa a mangwe a mantši a Afrika Borwa.
Lapa la gešo le ile la hudušwa makga a mabedi ka kgapeletšo, le hudušetšwa dikarolong tša go fapafapana tša naga.
Go gapeletšwa go huduga ntlong ya gago ke batho bao ba itlhamilego ka dithu nya go hlola lebadi le legolo monaganong leo le sa folego gabonolo, gomme le dula le le gona melokong ye e latelago.
Bjalo ka naga re sa phela ka mabadi a go hlolwa ke melao ye sehlogo yeo e beilwego ka leina la go fa batho madulo ka tshepetšo ya kgethologanyo.
Bohle bao ba dumelago go tekatekano, toka le ditokelo tša batho, ga go ka moo ba ka se angwego le go befedišwa ke bohloko bja lenyatšo leo le laetšwago Mapalestina; ka lebaka la gore bo swana le bjo re bo kwelego.
Ditiro tša Israele ke kgatako ya molao wa boditšhabatšhaba.
Ba laetša go se hlomphe ditumelelano tša go latelelana tša Lekgotla la Polokego la Dinagakopano, tšeo di rego go emišwe go tšea naga ya Palestina le gore go phethagatšwe ditokelo tša Mapalestina.
Mola madira a polokego ka Israele a hlaselago bara pedi Moskeng wa Al Aqsa ka Jerusalema beke ya go feta, dikgaruru bjale di aparetše Gaza Strip, dikarolo tše ntši tša West Bank le ditoropo kgolo tše malwa tša Israele.
Di hlotše mahu a batho ba bantši, go akaretšwa le bana.
Go a tshwenya le gore madira a Israele a šwalalantše moago wa mabato a mantši wa dikhamphani tša bobega ditaba, e le tsela ya go romela molaetša wa go tšhoša go babegaditaba bao ba begago ka dikgaruru tše.Ditlhaselo tše tša go laetša go hloka kelello ga Israele tša go tšwela pele go hlasela Gaza ka dithuthupi di tla ba le ditlamorago tše bohloko go batho ba go feta dimilione tše pedi bao ba dutšego ba tlaišega ka tlase ga bothopša bja Israele moo e thibetšego go tsena le go tšwa tikologong ya bona mengwaga ye 14.
Re ipiletše go bohle bao ba amegago gore ba kgethe thi belo, ba hlomphe maphelo a batho, le go emiša bonaba bjo.
Re le Afrika Borwa re ikgafa go tšea karolo maitapišong a boditšhabatšhaba ao a nepišitšwego go tsošološo ya ditshepetšo tša dipolitiki tšeo di tlago iša tlhamong ya Palestina ya go sepela ka thelelo, yeo e tlago swarišana le Israele ka khutšo, gape ya mellwane ya go lemogwa ke lefase ka bophara.
Tharollo ya go fihlelelwa ke dinaga ka bobedi e tla dula e le kgetho ye kaonekaone bakeng sa batho ba Israele le Palestina, gomme re swanetše go dula re e thekga.
Ka nako yeo mašole a Israele a bego a hlasela barapedi ka Moskeng wa Al Aqsa, rena ka Afrika Borwa re be re beakanyetša segopotšo sa mengwaga ye lekgolo mola Polao ya Batho ka Bontši ya Bulhoek e diregago lefelong la badumedi ka Ntabelanga profenseng ya Kapa Bohla bela.
Ka la 24 Mopitlo 1921, mašole a mmušo wa bokolo neale ao a bego a itlhamile ka dithunya tša metšhene le tša go thetha ka maotwana, a ile a thuntšha barapedi gomme ba bolaya batho ba palo ya go feta 160 le go gobatša ba palo yeo e nyakilego go fihla go 130.
Polao ye ya batho ka bontši e tšwelediše pepeneneng sehlogo, e sego fela sa sepho disa sa mmušo wa Kopano ya Afrika Borwa, eupša le sa tshepetšo ya kgethollo ya mmala wa letlalo, yeo sepho disa se bego se laetšwe go e tšhireletša.
Go no swanala le dikgo hlano tša tikologong ya Sheik Jarrah, sehlogo seo se diregilego Bulhoek e be e se fela mabapi le dikgohlano tša tikologong; segolothata e be e le ka lebaka la go amogwa naga ka kgapeletšo, go tšea naga ka sekoloneale, kgetho llo ya semorafe, le kgatelelo ka tirišo ya dikgoka kgahla nong le bao ba nago le me bono goba dikgopolo tša go se sepelelane le tša mmušo.
Ge re lekodišiša bothata bja ka Middle East kudukudu re nepišitše tlaišego ya Ma palestina, go ka thuša gore re gopole mantšu a Selby Msimang, yo mongwe wa maloko a batlhami ba African National Congress.
Morago ga dipolao tša batho ka bontši Bulhoek o ile a ngwala a re: “Histori e laeditše gore moya wa motho ka tlhago o kgona go hlano gela bohlokatoka”.
Ditšhupetšo le go hlanoga ga Maafrika Borwa bao ba dikilego ba gateletšwe ba hlanogela bokoloneale le mmušo wa kgethollo, di laeditše nepagalo ya seporo feto se.
Bjalo ka barati ba tokologo le toka, re ema le Mapale stina ge ba dutše ba phegelela boipušo; re ema le bona le ge ba gana go amogwa ditokelo tša bona bjalo ka batho, le go gana go amogwa seriti sa bona.
Bjalo ka badudi ba naga yeo e kgonnego go hlano gela lehloyo la go sepela le semorafe le phalatšo ya madi, gomme ra aga setšhaba sa go akaretša seo se theilwego godimo ga ditokelo tša batho go bohle, ke lehutšo la rena re le ngata ye tee go bona batho ba Israele le Palestina ba latela mohlala wa rena; eke ba ka hwetša tharollo yeo mmogo ba dumelelanago ka yona, gomme ba hwetše khutšo.
Go fedišwa ga Seemo sa Masetlapelo ka Afrika Borwa go bonala go le kgauswi
Vukuzenzele Unnamed
Mopresidente Cyril Ramaphosa o sa tšwa go bolela nakong ya Polelo ya Maemo a Setšhaba (SoNA) ya 2022 gore mmušo o beakanya go fediša Seemo sa Masetlapelo sa Bosetšhaba ka ge naga e tsena legatong le leswa taolong ya leuba la Bolwetši bja Kokwanahloko ya Khoro na (COVID-19).
“Ke maikemišetšo a rena go fediša Seemo sa Masetlapelo sa Bosetšhaba ge re se no fetša go tla ka mekgwa e mengwe ka tlase ga Molao wa Maphelo wa Bosetšhaba le melao e mengwe ya go re kgontšha go laola leuba le,” gwa realo Mopresidente.
Ka la 15 Hlakola 2020, Mopresidente Ramaphosa o ile a goeletša nako ya Seemo sa Masetlapelo sa Bosetšhaba go ya le ka Molao wa Taolo ya Mase tlapelo gomme a tsebiša le mekgwa ya go fapafapana ya go laola go phulega ga COVID-19.
Mopresidente Ramaphosa o rile dikiletšo go tša ikonomi le leago di nyakile di fedišitšwe ka moka, gomme seo se hlotšwe ke go abja ga meento.
O gopoditše badudi gore meento ke yona mokgwa wo mokaonekaone kgahlanong le go lwala, lehu le COVID-19 yeo e bolailego batho ba palo ya go batamela 100 000 ka mo nageng.
“Ke phela ke bolela ke re ge nkabe ke se ka entelwa ge ke be ke fetelwa ke COVID-19 ka kgwedi ya Manthole, mohlomongwe nkabe ke se ka ema mo lehono,” a realo.
Mopresidente o tšeere nako go hlohleletša Maafrika Borwa go hlabelwa moento o wa go boloka maphelo, le go tšwela pele go latela mekgwa ya motheo ya go itšhireletša ba be ba dule ba ntšhitše mahlo dinameng.
